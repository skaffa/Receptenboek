{
    "bakeTime": "30 min. oventijd1 uur 30 min. wachten",
    "calories": "470 kcal",
    "ingredients": [
        "2  uien",
        "2 el traditionele olijfolie",
        "2 tenen knoflook",
        "1 el vijfkruidenpoeder",
        "500 g half-om-halfgehakt",
        "\u00bd  kippenbouillontablet",
        "100 ml water",
        "400 g koelverse pompoenstukjes",
        "2 el ketjap manis",
        "180 g ongezouten roomboter",
        "350 g tarwebloem",
        "150 g roomkaas naturel",
        "1\u00bd el azijn",
        "1\u00bd tl bakpoeder",
        "150 ml koud water",
        "1  middelgroot ei"
    ],
    "necessary": [
        "keukenmachine",
        "muffinvorm met 12 holtes",
        "deegroller",
        "uitsteekvorm \u00d8 11 cm",
        "uitsteekvorm \u00d8 8 cm"
    ],
    "nutrition": [
        "energie 470 kcal",
        "koolhydraten 30 g",
        "natrium 375 mg",
        "eiwit 17 g",
        "vet 31 g waarvan verzadigd 16 g",
        "vezels 2 g"
    ],
    "pageTitle": "Pasteitjes gevuld met pompoengehakt  recept",
    "portions": "10 porties",
    "prepTime": "50 min. bereiden",
    "preparation": [
        "Snipper de uien. Verhit de olie in een hapjespan en fruit de ui 3 min. Pers de knoflook erboven en voeg het 5-kruidenpoeder toe. Bak 1 min. mee. Schep het gehakt erdoor en bak in 5 min. rul. Schep regelmatig om.  Los de bouillontablet op in het hete water en voeg samen met de pompoenstukjes toe aan het gehakt.  Roer even door en breng aan de kook. Laat met de deksel op de pan 10 min. zachtjes koken. Doe het mengsel in een kom en stamp de pompoenstukjes fijn door het gehakt. Breng op smaak met de ketjap, peper en eventueel zout. Laat helemaal afkoelen.",
        "Snijd voor het deeg de boter in kleine stukjes en zet 15 min. in de vriezer. Doe de bloem, roomkaas, de azijn en bakpoeder met het koude water in de keukenmachine en maal tot een kruimelig deeg. Voeg de boter toe en maal nog 30 sec. Doe in een kom en kneed tot een samenhangend deeg. Wikkel in vershoudfolie en druk plat. Laat 1 uur rusten in de koelkast.",
        "Verwarm de oven voor op 200 \u00b0C. Vet de muffinvorm in. Rol het deeg op een met bloem bestoven werkblad met een deegroller uit tot een plak van 2 mm dik. Steek er een rondje per pastei uit van \u00d8 11 cm en bekleed hier de holtes van de muffinvorm mee. Zorg ervoor dat de deegranden iets boven de vorm uitkomen. Vorm van de deegresten een bal en rol deze uit tot een dunne plak. Steek hier de deksels uit van \u00d8 8 cm. Vul het deeg tot onder de rand met het pompoengehakt; het deeg moet er nog 1 cm bovenuit steken. ",
        "Maak de deegranden nat met wat water, leg de deegdeksels over de vulling en druk met een vork de randen goed op elkaar. Maak met een scherp mes 4 kleine kruisjes in de deksels. Klop het ei los en bestrijk het deeg ermee. Bak de pasteitjes 30 min. in het midden van de oven. Laat 15 min. afkoelen in de vorm.  Leg een groot bord op de vorm en keer het geheel om zodat de pasteitjes uit de vorm komen."
    ],
    "tags": [
        "oven",
        "borrelhapje",
        "borrel",
        "halloween",
        "kerst",
        "oud & nieuw",
        "sinterklaas",
        "herfst",
        "winter",
        "keukenmachine",
        "kersthapjes"
    ],
    "title": "Zoete pompoen samen met gehakt en roomkaas in kruidige pasteitjes: het heerlijk avondje is echt gekomen. "
}