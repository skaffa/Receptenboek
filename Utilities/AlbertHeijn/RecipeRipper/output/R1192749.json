{
    "bakeTime": "",
    "calories": "825 kcal",
    "id": "R1192749",
    "ingredients": [
        "300 g tarwebloem",
        "3  middelgrote eieren",
        "1 tl zout",
        "250 g mascarpone",
        "1  citroen",
        "142.5 g pomodori al forno",
        "280 g gemarineerde artisjokken",
        "300 g diepvries tuinbonen",
        "30 g panko",
        "20 g rucola",
        "50 g Parmezaanse kaas"
    ],
    "necessary": [
        "keukenmachine met deeghaak",
        "vershoudfolie",
        "pastamachine",
        "uitsteekvorm (\u00d8 9-10 cm)"
    ],
    "nutrition": [
        "energie 825 kcal",
        "koolhydraten 68 g",
        "natrium 880 mg",
        "eiwit 28 g",
        "vet 46 g waarvan verzadigd 23 g",
        "vezels 11 g"
    ],
    "pageTitle": "Zelfgemaakte ravioli met artisjok en pangrattato recept",
    "portions": "4 personen",
    "prepTime": "1 uur bereiden",
    "preparation": [
        "Doe de bloem, eieren en het zout in de kom van de keukenmachine en kneed in 3 min. tot een samenhangend deeg. Neem uit de kom en kneed in 5 min. met je handen tot een elastisch deeg. Wikkel in vershoudfolie en laat minimaal 30 min. rusten op kamertemperatuur. Doe ondertussen \u2154 van de mascarpone in een kom, boen de citroen schoon en rasp de gele schil erboven. Halveer de vrucht en pers uit. ",
        "Neem 6 tomaten en 1 teen knoflook uit het potje en snijd fijn. Meng door de mascarpone en breng op smaak met citroensap, begin met 1 el, en peper. Laat de artisjokken uitlekken en halveer ze in de lengte en breedte zodat je 24 partjes hebt. Dop de ontdooide tuinbonen: knijp de boontjes voorzichtig uit hun vliesje. Snijd nog 1 teen knoflook uit het potje fijn. Verhit 2 el tomatenolie in een koekenpan en fruit de knoflook 2 min. op laag vuur. Voeg de panko toe en bak al roerend in 4 min. op middelhoog vuur goudbruin. Neem uit de pan en laat de pangrattato afkoelen tot gebruik. ",
        "Snijd het deeg in 4 gelijke stukken. Draai de stukken meerdere malen door de pastamachine op een steeds kleinere stand totdat je 4 lange, dunne vellen hebt van max. 1 mm dik. Leg de pastavellen op een met bloem bestoven werkblad. Steek met de uitsteekvorm 6 cirkels uit elk vel deeg, zodat je 24 rondjes hebt. Verdeel de vulling met een theelepel over het midden van de deegrondjes. Laat 1 cm van de rand vrij. Leg op elke vulling 1 stukje artisjok. Bestrijk de randen rondom de vulling met water. Vouw het deeg over de vulling dicht, zodat je een halve maan hebt, druk dicht met je vingers en een vork.",
        "Breng een pan met ruim water en eventueel zout aan de kook. Verhit 1 el tomatenolie (per 4 personen) in een steelpan en verwarm de tuinbonen 4 min. op laag vuur. Voeg de rest van de mascarpone toe en laat smelten. Kook ondertussen de ravioli in 2 porties elk 3-4 min. Neem uit de pan met een schuimspaan en verdeel over diepe (het liefst voorverwarmde) borden.",
        "Voeg een beetje kookvocht van de pasta toe aan de tuinbonen en meng tot een romige saus. Breng op smaak met citroensap en peper en verdeel over de pasta. Bestrooi met de rucola, schaaf de Parmezaanse kaas erover en bestrooi met de pangrattato."
    ],
    "spiciness": "",
    "tags": [
        "zonder vlees/vis",
        "vooraf te maken",
        "italiaans",
        "pasta",
        "hoofdgerecht",
        "bakken",
        "keukenmachine"
    ],
    "tips": [
        "Je kunt de ravioli 1 dag van tevoren maken. Bestrooi rondom met bloem, zodat het deeg niet aan elkaar kan gaan plakken. Bewaar in lagen met bakpapier ertussen afgedekt in de koelkast."
    ],
    "title": "Pak eens een keer helemaal uit en ga voor deze ravioli van zelfgemaakt pastadeeg",
    "waitTime": ""
}