{
    "bakeTime": "",
    "calories": "595 kcal",
    "id": "R1189894",
    "ingredients": [
        "4 cm verse gember",
        "1  rode peper",
        "2 tenen knoflook",
        "1 el sojasaus",
        "2 tl sesamolie",
        "600 g verse zalmfilets",
        "4  norivellen",
        "4 stuks Shanghai paksoi",
        "1 el zonnebloemolie",
        "225 g rijstnoedels van zilvervliesrijst",
        "2 l water",
        "125 g taug\u00e9"
    ],
    "necessary": [],
    "nutrition": [
        "energie 595 kcal",
        "koolhydraten 42 g",
        "natrium 400 mg",
        "eiwit 36 g",
        "vet 31 g waarvan verzadigd 5 g",
        "vezels 2 g"
    ],
    "pageTitle": "Zalmpakketje met zeewier en volkoren noedels recept",
    "portions": "4 personen",
    "prepTime": "25 min. bereiden",
    "preparation": [
        "Schil de gember en rasp fijn. Halveer de peper in de lengte, verwijder de zaadlijsten met een scherp mesje en snijd het vruchtvlees fijn. Doe de gember en peper samen in een bakje en pers de knoflook erboven uit. Meng de sojasaus en de sesamolie erdoor.",
        "Snijd de zalm in gelijke stukken. Verhit een koekenpan met antiaanbaklaag op middelhoog vuur en bak hierin de zalmfilets in 3 min. rondom bruin. Neem uit de pan maar laat het achtergebleven vet zitten. Maak de nori een klein beetje nat en pak elke zalmfilet in 1 norivel. Snijd elke paksoi in de lengte doormidden. Verhit de zonnebloemolie in een ruime wok. Roerbak de helft van het gember-knoflookmengsel 1 min. Voeg de stronken paksoi toe, roerbak 4 min. en neem uit de wok. Maak de wok niet schoon. Verhit de koekenpan met het zalmvet opnieuw en bak daarin de zalm-noripakketjes nog 4-5 min. Keer regelmatig.",
        "Leg ondertussen de noedels in een ruime schaal en schenk er het kokende water over. Laat 4 min. wellen en giet af. Verhit de rest van het gembermengsel in de wok en roerbak de noedels met de taug\u00e9 3 min. Verdeel de noedels over de ruime kommen. Verdeel de paksoi over de noedels. Snijd elk zalmpakketje in 3 stukken en leg op de noedels."
    ],
    "spiciness": "",
    "tags": [
        "lactosevrij",
        "noedels",
        "hoofdgerecht",
        "bakken"
    ],
    "tips": [
        "Verwerk rauwe vis zo vers mogelijk en houd hem gekoeld tot gebruik. "
    ],
    "title": "Geen zalmpakketje uit de oven, maar een pakketje met nori dat je gewoon in de pan bakt.",
    "waitTime": ""
}