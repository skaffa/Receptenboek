{
    "bakeTime": "2 uur 55 min. oventijd",
    "calories": "540 kcal",
    "id": "R1193249",
    "ingredients": [
        "95 g gepelde pistachenoten",
        "8  middelgrote eieren",
        "1 tl citroensap",
        "325 g fijne kristalsuiker",
        "10 g maizena",
        "100 g ongezouten roomboter",
        "100 g zelfrijzend bakmeel",
        "\u00bd tl zout",
        "100 g delicata reep wit-meloen-matchathee",
        "1  limoen",
        "500 g mascarpone",
        "250 g koelverse yochurt kokos ongezoet",
        "30 g poedersuiker",
        "1\u00bd tl vanillearoma",
        "4 el kokossnippers",
        "2 takjes verse munt"
    ],
    "necessary": [
        "keukenmachine",
        "handmixer",
        "bakpapier",
        "springvorm (\u00d8 24 cm, ingevet)"
    ],
    "nutrition": [
        "energie 540 kcal",
        "koolhydraten 46 g waarvan suikers 34 g",
        "natrium 160 mg",
        "eiwit 8 g",
        "vet 36 g waarvan verzadigd 23 g",
        "vezels 1 g"
    ],
    "pageTitle": "Meringuetaart matcha recept",
    "portions": "12 personen",
    "prepTime": "35 min. bereiden",
    "preparation": [
        "Verwarm de oven voor op 120 \u00b0C. Verhit een koekenpan zonder olie of boter en rooster \u00be van de pistachenoten 3 min. Laat goed afkoelen op een bord. Maal de afgekoelde noten in de keukenmachine net zolang fijn tot ze de structuur van kristalsuiker hebben. Het mag niet plakkerig worden.",
        "Zorg dat een kom en de gardes van de mixer helemaal schoon en vetvrij zijn. Splits 6 eieren, zorg dat er geen spoortje eigeel in het eiwit terechtkomt (de eidooiers worden niet gebruikt). Je hebt in totaal 200 g eiwit nodig. Doe het eiwit met het citroensap in de vetvrije kom en klop stijf met de mixer. Voeg geleidelijk 225 g kristalsuiker toe (per 12 personen) en klop alles tot stijve pieken. Het eiwit moet zo stijf zijn, dat je de kom omgekeerd kunt houden zonder dat het eiwit eruit valt. Zeef de maizena erboven en spatel samen met de gemalen pistachenoten door het eiwit.",
        "Leg een vel bakpapier op een bakplaat en teken hierop 2 cirkels van \u00d8 20 cm (bijvoorbeeld met behulp van een bord). Keer het bakpapier om en verdeel het eiwit met een spatel binnen de cirkels. Strijk het niet te glad. Het eiwit zet uit in de oven, dus zorg dat je binnen de lijnen blijft om de schuimlagen straks goed te laten passen. Bak de eiwitcirkels ca. 2 uur en 30 min. in het midden van de oven. Neem uit de oven en laat helemaal afkoelen.",
        "Verhoog de oventemperatuur naar 180 \u00b0C. Bekleed de bodem van de springvorm met bakpapier. Doe de boter met de rest van de kristalsuiker in een kom en klop in 5 min. met een mixer tot een luchtige cre\u0300me. Klop 2 eieren los in een kom en voeg al kloppend op de hoogste stand beetje bij beetje toe aan de cre\u0300me. Zeef het bakmeel en zout erboven en spatel voorzichtig erdoor. Verdeel het beslag gelijkmatig over de springvorm, strijk glad met een spatel en bak ca. 20-25 min. in de oven.",
        "Neem de cakebodem uit de oven, verwijder voorzichtig de vorm en laat helemaal afkoelen. Dit duurt ca. 1 uur. Hak de rest van de pistachenoten grof.",
        "Smelt voor de schotsen de chocolade au bain-marie. Verspreid met een spatel op een met bakpapier beklede werkbank tot een laag van 3 mm en laat ca. 30 min. opstijven in de koelkast.",
        "Boen de limoen schoon en rasp de groene schil. Klop voor de vulling met de mixer de mascarpone los met de kokosyochurt, poedersuiker en het vanillearoma. Spatel hier kort het rasp van de limoen door en zet tot gebruik in de koelkast.",
        "Verdeel vlak voor het serveren \u2153 van het mascarponemengsel over de cake. Dek af met een meringuecirkel. Herhaal dit en eindig met de rest van het mascarponemengsel. Breek de chocolade in stukken en versier de taart ermee. Bestrooi met de gehakte pistachenoten, de kokossnippers en een paar blaadjes munt."
    ],
    "spiciness": "",
    "tags": [
        "vooraf te maken",
        "oven",
        "gebak",
        "nagerecht",
        "kerst",
        "kerstdesserts",
        "kersttaart"
    ],
    "tips": [
        "Bouw de taart maximaal 30 min. voor het serveren op. De cake en de meringuelagen kun je tot twee dagen van tevoren maken. Bewaar de cake en meringue apart van elkaar, goed verpakt in aluminiumfolie en buiten de koelkast. De vulling kun je de ochtend zelf maken."
    ],
    "title": "Met limoen, kokos en eiwitschuim maak je een heerlijk frisse, tropische kerstverrassing.",
    "waitTime": "1 uur wachten"
}