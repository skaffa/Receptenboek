{
    "bakeTime": "50 min. oventijd",
    "calories": "580 kcal",
    "id": "R1194906",
    "ingredients": [
        "1 kg zoete aardappel",
        "350 g biologische kikkererwten in pot",
        "2 el Mezeast harissa",
        "3 el olijfolie mild",
        "450 g rodekolen",
        "2  salade-uien",
        "15 g platte peterselie",
        "2  handsinaasappels",
        "\u00bd tl chilivlokken",
        "1 teen knoflook",
        "75 g yoghurt Griekse stijl",
        "3 el water",
        "2 el sesamzaad"
    ],
    "necessary": [
        "ovenschaal (30 x 20 cm)",
        "bakpapier"
    ],
    "nutrition": [
        "energie 580 kcal",
        "koolhydraten 80 g waarvan suikers 20 g",
        "natrium 480 mg",
        "eiwit 13 g",
        "vet 19 g waarvan verzadigd 3 g",
        "vezels 18 g"
    ],
    "pageTitle": "Zoete aardappel uit de oven met kikkererwten en rodekool recept",
    "portions": "4 personen",
    "prepTime": "20 min. bereiden",
    "preparation": [
        "Verwarm de oven voor op 200 \u00b0C. Leg de zoete aardappelen in een ovenschaal en bak ze in 45-50 min. gaar. Spoel ondertussen de kikkererwten onder koud stromend water en laat uitlekken. Roer de harissa in een kom los met \u2153 van de olie. Voeg de uitgelekte kikkererwten toe en meng goed, zodat alle kikkererwten een laagje harissa hebben. Verdeel over een met bakpapier beklede bakplaat en bestrooi eventueel met zout. Schuif na 30 min. baktijd boven de zoete aardappelen in de oven en bak in nog 15-20 min. goudbruin en knapperig.",
        "Verwijder ondertussen de kern van de rodekool. Snijd de kool in zo dun mogelijke plakken. Snijd vanaf de zijkant; de kool valt dan vanzelf in mooie reepjes uit elkaar. Doe in een ruime saladeschaal. Snijd de salade-ui in zo dun mogelijke ringetjes en snijd de peterselie grof. Voeg de ui en de helft van de peterselie toe aan de rodekool.",
        "Boen de helft van de sinaasappels schoon en rasp de oranje schil van de vrucht. Snijd met een scherp mes de oranje schil en het witte vlies van de sinaasappels en snijd de partjes tussen de vliesjes uit. Houd je hand hierbij boven de schaal rodekool, zodat het sap wordt opgevangen. Voeg de sinaasappelparten toe aan de kool. Knijp wat je overhoudt van de sinaasappels uit boven een kommetje. Meng dit met het sinaasappelrasp, de rest van de olie, de chilivlokken en zout naar smaak tot een dressing. Schep door de kool.",
        "Snijd de knof\u007flook heel f\u007fijn en meng met de yoghurt. Voeg het water toe en roer tot een gladde saus. Verhit een koekenpan zonder olie of boter en rooster het sesamzaad op laag vuur in ca. 3 min. goudbruin.",
        "Halveer de zoete aardappelen in de lengte. Druk ze in het midden met een lepel wat in, zodat je ze makkelijker kunt vullen. Vul met een deel van de rodekool salade. Schep de kikkererwten erop. Bestrooi met de rest van de peterselie en het sesamzaad en besprenkel met de yoghurtsaus. Serveer de rest van de salade apart erbij."
    ],
    "spiciness": "licht pittig",
    "tags": [
        "vegetarisch",
        "budget",
        "oven",
        "hoofdgerecht"
    ],
    "tips": [
        "Zijn er vleeseters bij? Bak 150 g rundergehakt p.p. in een koekenpan op middelhoog vuur rul. Voeg 1 el harissa en een \u00bd el olijfolie toe en bak gaar. Vul de zoete aardappel hiermee."
    ],
    "title": "Zoete aardappel gevuld met kikkererwten en rodekool. Vullen maar!",
    "waitTime": ""
}