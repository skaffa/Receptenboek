{
    "bakeTime": "",
    "calories": "820 kcal",
    "id": "R1196813",
    "ingredients": [
        "5  sjalotten",
        "4 tenen knoflook",
        "3 stengels koelverse sereh citroengras",
        "1 tl gemalen laos",
        "3 el garam masala",
        "1 tl chilivlokken",
        "\u00bd tl garnalenpasta in potje",
        "3 el kokosolie",
        "315 g rundersoepblokjes",
        "350 ml water",
        "800 ml kokosmelk",
        "2  steranijsjes",
        "100 ml witte natuurazijn",
        "50 g kristalsuiker",
        "\u00bd tl zout",
        "1\u00bd  komkommer",
        "10 g verse koriander",
        "200 g iets kruimige aardappelen",
        "1  ananas",
        "1 el vissaus",
        "1 el tamarindepasta",
        "50 g ongezouten pinda's"
    ],
    "necessary": [
        "staafmixer met hoge beker",
        "vershoudfolie",
        "braadpan met deksel",
        "zeef"
    ],
    "nutrition": [
        "energie 820 kcal",
        "koolhydraten 46 g waarvan suikers 32 g",
        "natrium 480 mg",
        "eiwit 25 g",
        "vet 58 g waarvan verzadigd 46 g",
        "vezels 6 g"
    ],
    "pageTitle": "Massaman curry met komkommersalade recept",
    "portions": "4 personen",
    "prepTime": "50 min. bereiden",
    "preparation": [
        " Snijd 3 sjalotten in kwarten en alle tenen knoflook doormidden. Halveer de stengels citroengras in de breedte. Verwijder de buitenste harde delen en hou apart. Snijd het zachte deel in dunne ringetjes. Verhit een koekenpan zonder olie of boter en rooster de ringetjes citroengras met de sjalot en knoflook 3 min. op middelhoog vuur tot ze bruine plekjes hebben. Doe ze daarna met de laos, garam masala, chilivlokken en garnalenpasta in de hoge beker van de staafmixer en pureer tot een currypasta. Voeg eventueel 1 el water toe om het makkelijker te kunnen pureren. Dek af met vershoudfolie en zet apart.",
        "Verhit de kokosolie in een braadpan en bak het vlees op hoog vuur in 7 min. goudbruin. Voeg 200 ml water, 100 ml kokosmelk, het harde deel van het citroengras, de steranijs en 1 el van de currypasta toe en roer door. Laat ca. 2 uur met de deksel op de pan op laag vuur koken tot het vlees zacht is. Schep af en toe het schuim eraf.",
        " Breng ondertussen in een kleine steelpan de azijn, suiker, 150 ml water en het zout aan de kook. Laat afkoelen tot kamertemperatuur. Snijd de komkommer in de lengte in vieren. Snijd elk kwart in plakjes. Snijd 1 sjalot in halve ringen van een \u00bd cm en snijd de koriander grof. Doe de komkommers, sjalot en koriander in een hittebestendige kom, schenk het azijnmengsel erover en roer door. Zet afgedekt apart.",
        " Schil en snijd de aardappelen in gelijke stukken van ca. 3 cm. Snijd de laatste sjalot in parten van 1 cm. Snijd de boven- en onderkant van de ananas. Snijd van boven naar beneden de schil en \u2018ogen\u2019 van de vrucht. Snijd het vruchtvlees in de lengte in kwarten en snijd het harde hart eruit. Snijd 2 kwarten in blokjes van ca. 1 cm. De rest van de ananas wordt niet gebruikt.",
        " Breng in de andere braadpan 200 ml kokosmelk aan de kook en laat 2 min. op hoog vuur tot de helft inkoken. Voeg zodra de kokosmelk dik is geworden de rest van de currypasta toe en bak roerend op laag vuur. Voeg de rest van de kokosmelk, de vissaus, blokjes ananas en tamarindepasta toe en breng op laag vuur aan de kook.",
        " Hak de pinda\u2019s grof. Haal het vlees met de tang uit de eerste braadpan en voeg samen met de aardappelen toe aan de curry. Schenk de vleesbouillon door de zeef erbij en laat op middelhoog vuur nog 25 min. koken. Voeg de laatste 5 min. de parten sjalot en de helft van de pinda\u2019s toe. De curry mag wat dikker zijn. Garneer met de rest van de gehakte pinda\u2019s en serveer met de komkommersalade."
    ],
    "spiciness": "pittig",
    "tags": [
        "lactosevrij",
        "thais",
        "aziatisch",
        "curry",
        "hoofdgerecht",
        "koken"
    ],
    "tips": [
        "Lekker met pandanrijst.",
        "Maak met de rest van de ananas een heerlijke fruitsalade.",
        "De naam massaman zou komen van Musulman, dat verwijst naar moslims die specerijen als steranijs en kaneel naar Thailand brachten. Deze werden gemengd met Thaise ingredi\u00ebnten, zoals galanga (laos) en garnalenpasta. "
    ],
    "title": "De oorsprong van de massaman curry ligt in de opmars van de specerijenhandel tussen het Midden-Oosten en Azi\u00eb. Het is een relatief milde curry, mede dankzij het gebruik van specerijen als kaneel en steranijs. ",
    "waitTime": "2 uur wachten"
}