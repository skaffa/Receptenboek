{
    "bakeTime": "1 uur 15 min. oventijd",
    "calories": "460 kcal",
    "id": "R972746",
    "ingredients": [
        "390 g fijne kristalsuiker",
        "13  middelgrote eieren",
        "12 g vanillesuiker",
        "2 mespunten zout",
        "45 g maizena",
        "220 g tarwebloem",
        "12 g vanillesuiker",
        "250 g poedersuiker",
        "250 g ongezouten roomboter",
        "225 g aardbeienjam",
        "500 g AH witte rolfondantsets",
        "1  Kitkat",
        "150 g Dr Oetker cupcake marsepein",
        "1 pot zilveren parels"
    ],
    "necessary": [
        "bakpapier",
        "springvorm (\u00d8 24 cm)",
        "springvorm (\u00d8 20 cm)",
        "mixer",
        "taartdecoratieset bloem/vlinder"
    ],
    "nutrition": [
        "energie 460 kcal",
        "koolhydraten 67 g",
        "eiwit 7 g",
        "vet 18 g waarvan verzadigd 0 g"
    ],
    "pageTitle": "Bruidstaart recept",
    "portions": "20 personen",
    "prepTime": "2 uur 30 min. bereiden",
    "preparation": [
        "Verwarm de oven voor op 170 \u00b0C. Vet de springvormen in met wat boter en bekleed de binnenkant met bakpapier.",
        "Doe 5 eieren met 150 g kristalsuiker en 1 zakje vanillesuiker in een kom en hang in een pan met kokend water. Zorg ervoor dat de kom het water net niet raakt. Klop met een mixer in 10 min. tot een dikke, schuimige massa. Neem de kom van het vuur en spatel 120 g bloem, 25 g maizena en een mespunt zout door het mengsel. Schep het beslag in de grote springvorm en bak in ca. 40 min. in het midden van de oven goudbruin en gaar. Neem uit de oven en laat 15 min. afkoelen op een rooster. Leg een rooster omgekeerd op de vorm, keer om zodat de cake eruit komt en laat in 1 uur en 30 min. afkoelen.",
        "Bereid halverwege de baktijd van de cake het beslag voor de tweede cake. Doe 4 eieren, 120 g kristalsuiker en 1/2 zakje vanillesuiker in een kom en hang in een pan met kokend water. Zorg ervoor dat de kom het water net niet raakt. Klop met een mixer in 10 min. tot een dikke, schuimige massa. Haal van het vuur en spatel de rest van de bloem, maizena en een mespunt zout erdoor. Schep in de kleine springvorm en bak in ca. 35 min. in het midden van de oven goudbruin en gaar. Neem uit de oven en laat 15 min. in de vorm afkoelen op een rooster. Leg een rooster omgekeerd op de vorm, keer om zodat de cake eruit komt en laat in 1 uur en 30 min. afkoelen.",
        "Doe de boter in een kom en klop met een mixer 2 min. Voeg rustig de poedersuiker toe en mix op een lage stand tot de poedersuiker is opgenomen. Mix op de hoogste stand nog 5 min. tot een luchtige cr\u00e8me. Snijd de grote taart met een broodmes horizontaal doormidden. Leg de bovenste laag met de snijkant naar boven op een schaal en bestrijk met een flink deel van de botercr\u00e8me. Smeer met de bolle kant van een lepel een laag aardbeienjam erop. Laat 1 cm van de rand vrij. Leg de andere laag van de taart erop. Bestrijk de taart rondom met een dun laagje botercr\u00e8me.",
        "Snijd de kleine taart doormidden en bestrijk op dezelfde manier met botercr\u00e8me en aardbeienjam.",
        "Bestuif het werkblad met wat poedersuiker, zodat de rolfondant tijdens het uitrollen niet blijft plakken en gaat scheuren. Kneed de witte rolfondant met je handen, zodat die soepeler wordt. Voor de grote taart maakt je van 2/3 van de witte rolfondant een bal. Rol gelijkmatig uit tot een ronde lap van \u00d8 38 cm. Verschuif de lap tijdens het uitrollen af en toe en draai een kwartslag.",
        "Leg de lap losjes op de grote taart. Strijk de bovenkant glad met je handen. Duw de plooien eruit, zodat de rolfondant strak sluitend om de taart past. Dit doe je door met je handen de rolfondant voorzichtig langs de rand met de klok mee naar benenden te duwen. Snijd de overlappende rolfondant eraf. Gebruik die voor de kleine taart.",
        "Kneed de rest van de witte rolfondant en vorm een bal. Rol op dezelfde manier uit tot een ronde lap van \u00d8 32 cm. Bedek de kleine taart met de rolfondant en duw de plooien eruit.",
        "Haal de reepjes Kitkat los. Steek ze verticaal in het midden van de grote taart, om die te verstevigen. Snijd eventueel uitstekende stukjes af met een mesje. Zet de kleine taart voorzichtig op de grote. Rol de overgebleven rolfondant uit tot een lange smalle lap. Snijd met behulp van een liniaal 4 linten: 2 van 1 cm breed en 38 cm lang en 2 van 1 cm breed en 33 cm lang (per bruidstaart). Leg de lange linten om de onderste taart en de korte om de bovenste. Plak de uiteinden vast met een penseel en een beetje water.",
        "10. Rol de roze en groene marsepein op een met poedersuiker bestoven werkblad uit tot een dunne lap. Steek er met de uitsteker bloemetjes in verschillende maten uit. Decoreer de harten van de bloemetjes met zilveren parels. Plak de bloemen met een penseel en een beetje water op de taart."
    ],
    "spiciness": "",
    "tags": [
        "nagerecht",
        "bakken"
    ],
    "tips": [],
    "title": "",
    "waitTime": "1 uur 45 min. wachten"
}