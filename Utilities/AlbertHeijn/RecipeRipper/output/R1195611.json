{
    "bakeTime": "",
    "calories": "540 kcal",
    "id": "R1195611",
    "ingredients": [
        "500 g rundergehakt",
        "1\u00bd tl zout",
        "\u00bd tl gemalen komijn",
        "\u00bd tl gedroogde oregano",
        "\u00bd tl knoflookpoeder",
        "\u00bd tl pul biber",
        "2 el volle yoghurt",
        "1 el melk",
        "200 g bloem",
        "1 tl gedroogde gist",
        "100 ml warm water",
        "40 g ongezouten roomboter"
    ],
    "necessary": [
        "vershoudfolie",
        "schone theedoek",
        "deegroller"
    ],
    "nutrition": [
        "energie 540 kcal",
        "koolhydraten 38 g waarvan suikers 1 g",
        "natrium 480 mg",
        "eiwit 31 g",
        "vet 29 g waarvan verzadigd 15 g",
        "vezels 2 g"
    ],
    "pageTitle": "Turkse d\u00fcr\u00fcm d\u00f6ner recept",
    "portions": "4 personen",
    "prepTime": "45 min. bereiden",
    "preparation": [
        " Meng in een kom het gehakt met \u2154 van het zout, komijn, oregano, knoflookpoeder, pul biber, yoghurt en melk met schone handen tot goed gemengd geheel. Vorm tot een \u2018worst\u2019 van ca. 20 cm.",
        " Leg de worst op een stuk vershoudfolie en wikkel hem strak in door de zijkanten te draaien als een toffee. Leg de worst 1 uur in de koelkast. Leg hem daarna 4 uur tot 8 uur (1 nacht) in de vriezer.",
        " Meng voor het brood de bloem met de rest van het zout en de gist. Giet het warme water erbij en meng met een vork totdat dat niet meer makkelijk gaat. Voeg eventueel 1 el water extra toe als het mengsel te droog blijft. Kneed dan met de hand 5-8 min. verder, tot een soepel deeg ontstaat. Dit kan ook in een staande mixer. Vorm het tot een bol.",
        " Besprenkel de bodem van een ruime kom met water en leg het deeg erin. Besprenkel de bovenkant ook met water. Dek de kom af met een schone theedoek en laat ca. 45 min. rijzen, tot het ongeveer in volume is verdubbeld. ",
        " Bestuif het werkblad met bloem en leg de bol deeg erop. Vorm een rol van het deeg en snijd het in 5 ongeveer gelijke stukken. Dek de stukken af met een schone, vochtige theedoek zodat het deeg niet uitdroogt en laat het nog 15 min. rusten.",
        " Verhit een koekenpan zonder olie of boter op middelhoog vuur. Neem 1 stuk deeg en bestuif de boven- en onderkant met bloem. Rol met een deegroller uit tot een zo dun mogelijke ronde plak. ",
        " Bak de lavash 45 sec. per kant. Bak niet te lang, want dan wordt het knapperig in plaats van zacht. Leg het gebakken brood op een theedoek en dek af met een tweede theedoek tot gebruik. ",
        " Neem het vlees uit de vriezer en laat hem 5 min. ontdooien. Snijd hem dan, nog grotendeels bevroren, in de breedte in zo dun mogelijke plakjes met een scherp mes.",
        " Verhit de helft van de boter in een koekenpan op middelhoog vuur. Verdeel plakjes van het vlees in een enkele laag over de pan en bak in ca. 1 min. per kant bruin en gaar. Herhaal met de rest van de boter en de rest van het vlees.",
        "Verdeel de plakjes vlees over de lavashbroden. Rol strak op."
    ],
    "spiciness": "",
    "tags": [
        "turks",
        "midden oosters",
        "hoofdgerecht",
        "bakken"
    ],
    "tips": [
        "Lekker met 1 in dunne halve ringen gesneden rode ui, gemengd met 1 tl zout en 1 tl sumak, plakjes tomaat en/of platte peterselie.  ",
        "In plaats van zelf lavash maken, kun je ook Libanees flatbread of stukken Turks brood gebruiken om het vlees op te serveren.",
        "D\u00f6ner is een van de vele soorten kebab in Turkije. Van vlees wordt een grote, cilindervormige staaf gevormd, die langzaam draaiend gegaard wordt. Het vlees wordt heel dun gesneden en geserveerd op een broodje of gerold in heel dun platbrood. Oorspronkelijk horen er geen sauzen bij, en ook geen andere toppings. Het vlees kan rund of lam zijn, of een mengsel ervan, maar ook kip. Dit kan gehakt zijn (zoals in dit recept), of hele stukken vlees.  \u2018D\u00fcrum\u2019 betekent \u2018opgerold\u2019 in het Turks. Er zijn d\u00fcrums in verschillende soorten, van lam, kip of rund. D\u00f6ner betekent in het Turks \u2018draaiend\u2019. D\u00fcrum d\u00f6ner kebab betekent grof vertaald dus iets als opgerold draaiend gegrild vlees. Het is eten dat vrijwel altijd buiten de deur wordt gegeten, streetfood dus. "
    ],
    "title": "Turkse d\u00fcr\u00fcm d\u00f6ner from scratch maken? Dan moet je bij dit recept zijn!",
    "waitTime": "4 uur wachten"
}