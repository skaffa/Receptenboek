{
    "bakeTime": "50 min. oventijd",
    "calories": "365 kcal",
    "id": "R1193256",
    "ingredients": [
        "150 g extra pure chocolade",
        "150 g ongezouten roomboter",
        "150 g donkere basterdsuiker",
        "1 mespunt zout",
        "3  middelgrote eieren",
        "150 g zelfrijzend bakmeel",
        "\u00bd  citroen",
        "\u00bd  sinaasappel",
        "300 g roomkaas naturel",
        "80 g poedersuiker",
        "100 g Delicata ruby chocolade",
        "1 el Van Vliet perenrood suiker voor stoofperen"
    ],
    "necessary": [
        "springvorm (\u00d8 18 cm, ingevet)",
        "bakpapier",
        "sat\u00e9prikker"
    ],
    "nutrition": [
        "energie 365 kcal",
        "koolhydraten 24 g waarvan suikers 14 g",
        "natrium 160 mg",
        "eiwit 6 g",
        "vet 27 g waarvan verzadigd 17 g",
        "vezels 2 g"
    ],
    "pageTitle": "Chocolate-citrus-layercake met rubytopping recept",
    "portions": "12 personen",
    "prepTime": "45 min. bereiden",
    "preparation": [
        "Verwarm de oven voor op 180 \u00b0C. Breek de helft van de extra pure chocolade in stukjes, doe in een kom en zet die op een pan kokend water om te smelten (au bain-marie). Zorg dat de kom het water niet raakt. Hak de rest van de extra pure chocolade in stukjes van een \u00bd cm. Doe de boter, basterdsuiker en het zout in een kom en klop 4 min. met een mixer tot een luchtige cre\u0300me. Klop een voor een de eieren erdoor. Voeg pas een nieuw ei toe als het vorige helemaal is opgenomen.",
        "Zeef het bakmeel boven het botermengsel en meng voorzichtig met een spatel erdoor. Spatel de gesmolten chocolade en stukjes chocolade erdoor.",
        "Klem een stuk bakpapier op de bodem van de springvorm. Verdeel het beslag erover en bak ca. 50 min. in het midden van de oven. Steek na 45 min. de sate\u0301prikker in het midden van de cake om te zien of de cake gaar is. Dit is het geval als de prikker er schoon uitkomt. Neem de cake uit de oven en laat afkoelen tot kamertemperatuur. Dit duurt 1\u00bd uur.",
        "Boen ondertussen de citroen en sinaasappel schoon. Rasp de gele schil van de halve citroen en de oranje schil van de halve sinaasappel en pers de vruchten uit. Roer de roomkaas met het rasp en de poedersuiker los met een vork. Roer 1 el citroensap en 1 el sinaasappelsap erdoor (per 12 personen).",
        "Snijd de cake overlangs in 3 lagen. Bestrijk de onderste laag met de helft van de roomkaas. Leg de middelste laag erop en bestrijk met de rest van de roomkaas. Leg de bovenste laag erop.",
        "Breek de rubychocolade in stukjes, doe in een kom en zet die op een pan kokend water (au bain-marie) om te smelten. Zorg dat de kom het water niet raakt. Verdeel de gesmolten chocolade in een soort raster over de bovenkant van de cake. Bestrooi de cake met het perenrood."
    ],
    "spiciness": "",
    "tags": [
        "vooraf te maken",
        "oven",
        "gebak",
        "nagerecht",
        "kerst",
        "kerstdesserts",
        "kersttaart"
    ],
    "tips": [
        "Je kunt de cake en roomkaasvulling 1 dag van tevoren maken. Bewaar de afgekoelde cake in een luchtdichte trommel of aluminiumfolie en de roomkaasvulling in de koelkast. Je kunt de taart maximaal een halve dag van tevoren afmaken.",
        "In plaats van perenrood kun je de cake ook decoreren met bijvoorbeeld zachte parels (Dr. Oetker)."
    ],
    "title": "We love pink! Jij ook? Rubychocolade geeft deze laagjescake zijn knalkleur.",
    "waitTime": "1 uur 30 min. wachten"
}