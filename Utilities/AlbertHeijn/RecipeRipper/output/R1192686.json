{
    "bakeTime": "1 uur 30 min. oventijd",
    "calories": "785 kcal",
    "id": "R1192686",
    "ingredients": [
        "500 g cocktailtomaten",
        "2 tl poedersuiker",
        "\u00be tl zout",
        "1 tl gedroogde oregano",
        "8 el extra vierge olijfolie",
        "30 g pijnboompitten",
        "40 g Parmezaanse kaas",
        "1 teen knoflook",
        "30 g verse basilicum",
        "500 g verse spaghetti all'uovo"
    ],
    "necessary": [
        "bakpapier",
        "vijzel"
    ],
    "nutrition": [
        "energie 785 kcal",
        "koolhydraten 74 g",
        "natrium 320 mg",
        "eiwit 18 g",
        "vet 45 g waarvan verzadigd 8 g",
        "vezels 6 g"
    ],
    "pageTitle": "Pasta pesto met ovengedroogde tomaatjes recept",
    "portions": "4 personen",
    "prepTime": "25 min. bereiden",
    "preparation": [
        "Verwarm de oven voor op 100 \u00b0C. Snijd de cocktailtomaten in kwarten en verwijder de zaadlijsten met een scherp mesje. Leg ze met de snijkant naar boven op een met bakpapier beklede bakplaat. Bestrooi ze met de poedersuiker, een halve tl zout (per 4 personen) en de gedroogde oregano. Besprenkel de tomaatjes met \u00bc van de olijfolie en laat ze ca. 1 uur en 30 min. drogen in het midden van de oven. Neem de tomaatjes uit de oven en laat iets afkoelen.",
        "Strooi de pijnboompitten in een gelijkmatige laag in een koekenpan zonder olie of boter en verhit op middelhoog vuur. Roer regelmatig met een spatel of schud de pan. Zo zorg je ervoor dat de pitten gelijkmatig rondom bruin kleuren. Zet het vuur lager als ze donker beginnen te worden. Eenmaal goudbruin zijn ze klaar. Schep direct uit de pan op een bord, zodat ze niet verder bakken en kunnen afkoelen. Door de pijnboompitten te roosteren krijgen ze meer smaak.",
        "Rasp de Parmezaanse kaas. Pel de knoflook en snijd fijn. Doe de knoflook met de rest van het zout in een vijzel en maal tot een grove pasta. Snijd het basilicum grof en voeg in porties toe aan de vijzel, totdat al het basilicum is fijngemalen. Voeg de pijnboompitten toe en maal fijn. Voeg tijdens het vijzelen de rest van de olie druppelsgewijs toe. Voeg de geraspte kaas toe als de pesto de structuur van saus heeft.  Breng op smaak met peper. Roer nog even goed door.",
        "Kook de pasta in ruim water met zout in 4 min. beetgaar. Giet af in een vergiet en laat uitlekken. Doe de pasta terug in de nog warme pan (van het vuur af) en meng de pesto erdoor. Garneer met de tomaatjes en serveer."
    ],
    "spiciness": "",
    "tags": [
        "zonder vlees/vis",
        "oven",
        "italiaans",
        "pasta",
        "hoofdgerecht"
    ],
    "tips": [
        "Gebruik de pesto bij voorkeur binnen een week. Bewaar pesto die je niet direct gebruikt in een schone glazen pot met deksel en schenk er een laagje olijfolie op. Kleur en smaak blijven op deze manier zo goed mogelijk behouden."
    ],
    "title": "Met deze gouwe ouwe combi tover je zo een feestje op je bord.",
    "waitTime": ""
}