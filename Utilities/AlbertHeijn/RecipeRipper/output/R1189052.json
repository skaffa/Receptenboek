{
    "bakeTime": "",
    "calories": "500 kcal",
    "id": "R1189052",
    "ingredients": [
        "250 ml verse slagroom",
        "80 g kristalsuiker",
        "1  vanillestokje",
        "3 blaadjes gelatine",
        "250 g Griekse yoghurt (0% vet)",
        "100 g extra pure chocolade",
        "2  perziken"
    ],
    "necessary": [
        "timbaaltje (\u2205 7 cm)"
    ],
    "nutrition": [
        "energie 500 kcal",
        "koolhydraten 37 g",
        "natrium 40 mg",
        "eiwit 12 g",
        "vet 33 g waarvan verzadigd 21 g",
        "vezels 4 g"
    ],
    "pageTitle": "Perzik-stracciatella panna cotta recept",
    "portions": "4 personen",
    "prepTime": "20 min. bereiden",
    "preparation": [
        "Schenk de slagroom in een steelpan en voeg 50 g suiker toe. Breng tegen de kook aan. Snijd ondertussen het vanillestokje met een scherp mes in de lengte open. Schraap het merg eruit met de punt van het mes en voeg samen met het vanillestokje toe aan de room. Houd 10 min. tegen de kook aan, verwijder het stokje en neem van het vuur.",
        "Week ondertussen de gelatine 5 min. in koud water, knijp uit en voeg toe aan de room. Roer totdat de gelatine is opgelost. Schep de yoghurt erdoor en laat 30 min. afkoelen. Hak ondertussen de chocolade in stukjes. Voeg de chocolade toe aan het afgekoelde en ingedikte room-yoghurtmengsel en schep voorzichtig om (roer niet te lang, want dan smelt de chocolade alsnog). Verdeel de stracciatellaroom over de timbaaltjes. Zet minimaal 4 uur afgedekt in de koelkast.",
        "Schil ondertussen de perziken en snijd het vruchtvlees in blokjes van een \u00bd cm. Breng 100 ml water met de rest van de suiker aan de kook, voeg de perzik toe en laat 3 min. zachtjes koken. Schenk door een zeef en laat afkoelen.",
        "Neem de timbaaltjes uit de koelkast en houd de onderkant van de timbaaltjes al draaiend 5 sec. onder de hete kraan. Maak eventueel de randen los met een mesje. Stort de panna cotta's op 4 borden. Verdeel de perzik erover. "
    ],
    "spiciness": "",
    "tags": [
        "italiaans",
        "nagerecht",
        "pasen"
    ],
    "tips": [
        "Lekker met basilicum"
    ],
    "title": "In Itali\u00eb smullen ze van dit romige nagerecht. En wij in Nederland nu ook!",
    "waitTime": "4 uur 30 min. wachten"
}