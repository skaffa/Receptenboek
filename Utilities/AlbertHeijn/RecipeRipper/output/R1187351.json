{
    "bakeTime": "",
    "calories": "235 kcal",
    "id": "R1187351",
    "ingredients": [
        "100 g rietsuiker",
        "50 ml water",
        "1  rode peper",
        "1  limoen",
        "1  ananas",
        "1  verse mango",
        "2  kiwi's",
        "100 g zongerijpte kokosnoot",
        "15 g verse munt"
    ],
    "necessary": [],
    "nutrition": [
        "energie 235 kcal",
        "koolhydraten 43 g",
        "natrium 5 mg",
        "eiwit 2 g",
        "vet 5 g waarvan verzadigd 4 g",
        "vezels 5 g"
    ],
    "pageTitle": "Tropische fruitsalade met rode peper en munt recept",
    "portions": "6 personen",
    "prepTime": "30 min. bereiden",
    "preparation": [
        "Doe de rietsuiker met 50 ml water in een steelpan en breng aan de kook. Laat 5 min. zachtjes koken. Snijd ondertussen het steeltje van de rode peper. Halveer de peper in de lengte en verwijder met een scherp mesje de zaadlijsten. Snijd de peper in kleine stukjes. Voeg toe aan de suikersiroop en zet het vuur uit. Boen de limoen schoon, rasp de groene schil en pers de vrucht uit. Voeg het limoenrasp en -sap toe aan de siroop.",
        "Leg de ananas dwars op een snijplank en snijd de boven- en onderkant recht eraf. Zet de vrucht rechtop en snijd van boven naar beneden de schil eraf. Snijd de ananas in kwarten, verwijder de harde kern en snijd het vruchtvlees in blokjes. Doe in een schaal.",
        "Schil de mango en snijd het vruchtvlees eerst van de pit en daarna in blokjes. Doe bij de ananas. Schil de kiwi\u2019s en snijd ze in de lengte in partjes. Voeg toe aan het fruit in de schaal en meng de peper-limoensiroop erdoor. Zet afgedekt 1 uur in de koelkast. ",
        "Snijd de kokosnootstukjes in kleinere blokjes en meng door de salade. Scheur de munt in stukjes. Meng door de salade en serveer."
    ],
    "spiciness": "pittig",
    "tags": [
        "veganistisch",
        "lactosevrij",
        "glutenvrij",
        "vooraf te maken",
        "salade",
        "bijgerecht",
        "zomer",
        "koken"
    ],
    "tips": [
        "Je kunt deze salade 8 uur van tevoren maken. Bewaar afgedekt in de koelkast.",
        "Lekker als bijgerecht bij de barbecue, als ontbijt met Griekse yoghurt en granola of als toetje met een bolletje ijs (het gerecht is dan niet meer gluten- en lactosevrij)."
    ],
    "title": "Het ultieme bijgerecht voor bij de barbecue: wedden dat die schaal met 5 soorten fruit z\u00f3 leeg is?",
    "waitTime": "1 uur wachten"
}