{
    "bakeTime": "30 min. oventijd",
    "calories": "720 kcal",
    "id": "R1196085",
    "ingredients": [
        "100 g walnoten",
        "50 g gedroogde vijgen",
        "250 g tarwebloem",
        "1 tl baksoda",
        "1 tl zout",
        "1  middelgroot ei",
        "175 ml karnemelk",
        "175 ml port ruby",
        "60 g donkere basterdsuiker",
        "157 g Blue Stilton blauwaderkaas"
    ],
    "necessary": [
        "bakpapier"
    ],
    "nutrition": [
        "energie 720 kcal",
        "koolhydraten 75 g waarvan suikers 29 g",
        "natrium 720 mg",
        "eiwit 23 g",
        "vet 33 g waarvan verzadigd 11 g",
        "vezels 5 g"
    ],
    "pageTitle": "Walnoten-vijgenbrood met blauwe kaas en portsaus recept",
    "portions": "4 personen",
    "prepTime": "30 min. bereiden",
    "preparation": [
        " Verhit een koekenpan zonder olie of boter en rooster hierin de walnoten op middelhoog vuur in 5 min. goudbruin en knapperig. Schep regelmatig om. Laat iets afkoelen. Verwijder de harde steeltjes van de vijgen en snijd ze in stukjes van 1\u00bd cm. Snijd ook de walnoten in stukjes van 1\u00bd cm.",
        " Verwarm de oven voor op 230 \u00b0C. Meng de bloem met de baksoda en het zout in een ruime kom. Schep de walnoten en vijgen erdoor. Klop het ei los en meng met de karnemelk. Maak een kuiltje in het midden van de bloem en giet het karnemelk-eimengsel erbij. Kneed zo kort mogelijk tot alles net een vrij nat, samenhangend deeg vormt. Maak met natte handen een ovale bal van het deeg en leg het op een met bakpapier beklede bakplaat.",
        " Maak met een scherp mes een groot kruis in het midden. Bak het brood 10 min. in het midden van de oven. Verlaag dan de temperatuur naar 200 \u00b0C en bak nog 20 min. Het brood is gaar als het hol klinkt wanneer je op de onderkant klopt. Pas op, want het brood en de oven zijn heet.",
        "Breng ondertussen de port met de donkere basterdsuiker aan de kook op middelhoog vuur. Laat het mengsel in 15 min. tot \u2153 inkoken.",
        " Laat het brood 30 min. afkoelen op een rooster. Snijd 4 dunne plakken (per 4 personen) van het brood en halveer ze. Verdeel de blauwe kaas en het walnoten-vijgenbrood over de borden en besprenkel met de portsaus."
    ],
    "spiciness": "",
    "tags": [
        "vegetarisch",
        "vooraf te maken",
        "oven",
        "brood/sandwiches",
        "nagerecht",
        "kerst",
        "kerstdesserts"
    ],
    "tips": [
        "Je kunt de portsaus tot 2 dagen van tevoren maken. Bewaar het in een luchtdicht bakje in de koelkast. Je kunt het walnotenbrood 1 of 2 dagen van tevoren bakken. Bewaar in een papieren zak en rooster voor serveren in plakjes in een broodrooster of oven op 180 \u00b0C (5-7 min.). Ook lekker met gezouten boter.",
        "Lekker met een glaasje Kopke Port Fine Ruby."
    ],
    "title": "Het walnoten-vijgenbrood bij de blauwe kaas maakt indruk, maar heb je stiekem z\u00f3 gemaakt. En de portsaus: ook al zo indrukwekkend.",
    "waitTime": "30 min. wachten"
}