{
    "bakeTime": "",
    "calories": "610 kcal",
    "id": "R1194672",
    "ingredients": [
        "270 g patentbloem",
        "\u00bd tl zout",
        "150 ml kokend water",
        "50 ml water",
        "6  bosuitjes",
        "180 ml milde olijfolie"
    ],
    "necessary": [
        "vershoudfolie",
        "deegroller"
    ],
    "nutrition": [
        "energie 610 kcal",
        "koolhydraten 50 g waarvan suikers 2 g",
        "natrium 120 mg",
        "eiwit 7 g",
        "vet 42 g waarvan verzadigd 6 g",
        "vezels 3 g"
    ],
    "pageTitle": "Scallion pancakes recept",
    "portions": "4 personen",
    "prepTime": "45 min. bereiden",
    "preparation": [
        " Doe de bloem en het zout in een kom en meng door elkaar. Voeg het kokende water toe en roer met een vork tot het water is opgenomen en je al een grof kruimelend deeg krijgt. Voeg het water op kamertemperatuur toe en meng erdoor. Kneed het deeg met je handen op een met bloem bestoven werkblad in 5 min. tot een soepel deeg. Het deeg moet een beetje plakken, maar niet te veel blijven kleven aan je handen. Voeg eventueel een beetje bloem toe als dat gebeurt. Maak er een bol van en dek af met vershoudfolie. Laat minimaal 30 min. en maximaal 4 uur rusten. Snijd ondertussen het groene en lichtgroene deel van de bosuitjes in dunne schuine repen. Het witte deel wordt niet gebruikt.",
        " Snijd het deeg in 4 gelijke stukken (per 4 personen). Rol elk stuk op een met bloem bestoven werkblad uit tot een zo dun mogelijke, rechthoekige lap van 25 x 40 cm. Zorg ervoor dat de lange kant voor je ligt. Bestrijk elke lap deeg met 1 el olie en bestrooi met \u00bc van de bosui. Rol de lap vanaf de lange kant zo strak mogelijk op. Draai van de rol een soort liggende spiraal en vouw de uiterste puntjes eronder. Leg de spiraal op een stuk bakpapier en rol met de deegroller uit tot een dunne, ronde lap van \u00d8 20 cm. Zorg ervoor dat de lap overal even dun is. Maak zo nog 3 pancakes.",
        "Verhit \u00bc van de resterende olie in een pan met een dikke bodem en laat heet worden. Bak de pancakes eerst 2-3 min. aan e\u0301e\u0301n kant op middelhoog tot hoog vuur goudbruin. Keer om en bak weer 2-3 min. goudbruin en krokant. Druk onder het bakken met een houten lepel de buitenkanten van de pannenkoek naar binnen, zodat de laagjes los en iets omhoog komen. Hou de pancake goed in de gaten. Zet het vuur lager als hij te donker wordt voordat-ie gaar is en bak zo nodig iets langer. Laat uitlekken op keukenpapier en bak zo nog 3 pancakes. Hou warm in een schone theedoek. Voeg telkens extra olie toe voor het bakken."
    ],
    "spiciness": "",
    "tags": [
        "lactosevrij",
        "veganistisch",
        "chinees",
        "aziatisch",
        "borrelhapje",
        "zomer",
        "bakken"
    ],
    "tips": [
        " Lekker met een zelfgemaakte dip van 4 el sojasaus, 10 g gember (geschild en geraspt), 1 tl sesamzaadjes, 1 tl sesamolie en het sap en rasp van een \u00bd limoen.",
        "Het witte deel van de salade-ui kun je verwerken in een soepen, sauzen, salades, stoofgerechten, etc. Of vries het eventueel in voor later gebruik (in warme gerechten). "
    ],
    "title": "Deze typisch Chinese scallion pancakes (cong you bing) zijn hartig en knapperig.",
    "waitTime": "30 min. wachten"
}