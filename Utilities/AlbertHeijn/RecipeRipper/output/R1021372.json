{
    "bakeTime": "50 min. oventijd",
    "calories": "730 kcal",
    "id": "R1021372",
    "ingredients": [
        "2  persmandarijnen",
        "240 ml granaatappelsap",
        "20 ml vloeibare honing",
        "2 tl zonnebloemolie",
        "4 tl venkelzaad",
        "4  parelhoenbouten",
        "4 tenen knoflook",
        "600 g venkelknollen",
        "1  granaatappel"
    ],
    "necessary": [
        "vijzel"
    ],
    "nutrition": [
        "energie 730 kcal",
        "koolhydraten 22 g",
        "natrium 395 mg",
        "eiwit 69 g",
        "vet 37 g waarvan verzadigd 15 g",
        "vezels 16 g"
    ],
    "pageTitle": "Parelhoenbouten met venkel en granaatappelsaus recept",
    "portions": "4 personen",
    "prepTime": "25 min. bereiden",
    "preparation": [
        "Rasp de oranje schil van de mandarijnen. Pers de vruchten uit. Meng het mandarijnrasp en -sap, het granaatappelsap, de honing, olie en zout in een kom tot marinade.",
        "Maal het venkelzaad in de vijzel en wrijf de parelhoenbouten ermee in. Kneus de knoflook en leg in de marinade. Schenk de marinade over de parelhoen.  Snijd de onderkant van de venkelknollen. Halveer in de lengte en snijd elke helft in parten. Leg de venkel met de parelhoen in de ovenschaal en schep om. Dek af met vershoudfolie en laat minimaal 4 uur tot maximaal 12 uur in de koelkast marineren. ",
        "Neem de parelhoen uit de koelkast en laat in 1 uur op kamertemperatuur komen. Verwarm na 45 min. de oven voor op 200 \u00b0C. Bak de parelhoen in ca. 50 min. in het midden van de oven goudbruin en gaar. Keer halverwege. Neem de ovenschaal uit de oven. Schep de bouten en venkelknol op een schaal. Houd warm onder aluminiumfolie. ",
        "Schenk het achtergebleven vocht uit de schaal door een zeef in een steelpan. Kook het vocht op middelhoog vuur in 20 min. in tot een dikke saus. Halveer ondertussen de granaatappel. Leg 1 helft met de snijkant naar beneden losjes in je hand. Tik boven een kom met een pollepel op de vrucht, zodat de pitjes in de kom vallen. Doe dit ook met de andere helft. Schenk de saus in een kommetje en laat iets afkoelen. Verdeel de granaatappelpitjes over de parelhoen en saus. "
    ],
    "spiciness": "",
    "tags": [
        "glutenvrij",
        "lactosevrij",
        "vooraf te maken",
        "oven",
        "hoofdgerecht",
        "kerst",
        "winter",
        "kerstdiner"
    ],
    "tips": [
        "Je kunt de parelhoen ook vervangen door 8 biologische kipdrumsticks.",
        "Weinig tijd op de dag zelf? Je kunt ook een bakje granaatappelpitjes (120 g) gebruiken.",
        "Je kunt de parelhoenbouten en saus 1 dag van tevoren bereiden. Laat afkoelen en bewaar afgedekt in de koelkast. Verwarm de parelhoen in ca. 30 min. in een ovenschaal afgedekt met aluminiumfolie in een voorverwarmde oven op 150 \u00b0C. Verwarm de saus op laag vuur of serveer op kamertemperatuur. Strooi de granaatappelpitjes er vlak voor het serveren over."
    ],
    "title": "Door het marineren wordt de parelhoen heerlijk van smaak. De granaatappel maakt er een echt feestgerecht van. ",
    "waitTime": "5 uur wachten"
}