{
    "bakeTime": "40 min. oventijd",
    "calories": "855 kcal",
    "id": "R1194453",
    "ingredients": [
        "4  AH Excellent biefstukken",
        "1 kg iets kruimige aardappel",
        "100 g ongezouten roomboter",
        "4 el milde olijfolie",
        "3 tenen knoflook",
        "4 takjes verse rozemarijn",
        "200 ml soepele rode wijn",
        "200 ml runderfond",
        "125 ml verse slagroom",
        "4  middelgrote eieren",
        "5  Nederlandse trostomaten",
        "1  kropsla",
        "4 el kleine Amsterdamse augurkenblokjes",
        "1 el dijonmosterd"
    ],
    "necessary": [
        "bakpapier",
        "aluminiumfolie"
    ],
    "nutrition": [
        "energie 855 kcal",
        "koolhydraten 45 g waarvan suikers 8 g",
        "natrium 600 mg",
        "eiwit 52 g",
        "vet 48 g waarvan verzadigd 22 g",
        "vezels 9 g"
    ],
    "pageTitle": "Biefstuk met rodewijnsaus en geroosterde aardappelen recept",
    "portions": "4 personen",
    "prepTime": "45 min. bereiden",
    "preparation": [
        "Verwarm de oven voor op 200 \u00b0C. Haal de biefstukken uit de koelkast en laat op kamertemperatuur komen.",
        "Schil ondertussen de aardappelen, halveer ze en kook 7 min. Giet af, doe terug in de pan en schud flink zodat de buitenkant van de aardappelen een beetje kruimig wordt. Dit zorgt ervoor dat ze tijdens het roosteren een heerlijk knapperige korst krijgen en de binnenkant lekker luchtig blijft.",
        "Smelt de helft van de boter en de helft van de olie in een pan. Kneus de ongepelde tenen knoflook met het blad van een mes. Schep de gesmolten boter en olie om met de aardappelen, knoflook en \u00be van de takjes rozemarijn. Verdeel over een met bakpapier beklede bakplaat en bestrooi met peper en eventueel zout.",
        "Rooster de aardappelen in het midden van de oven in ca. 40 min. goudgeel en gaar. Schep halverwege om. Bestrooi ondertussen de biefstukken met peper en zout.",
        "Verhit de rest van de boter en \u00bc van de olie in een ruime koekenpan op middelhoog vuur en wacht tot het schuim van de boter is verdwenen en de boter goed heet is. Leg de biefstukken in de pan en bak ze, afhankelijk van de grootte, in ca. 6 min. medium rare. Keer halverwege. Neem het vlees uit de pan en laat afgedekt onder een deksel of aluminiumfolie rusten.",
        "Schenk het bakvet uit de pan, maar laat de aanbaksels zitten. Doe de wijn, fond en slagroom in de pan. Roer de aanbaksels los en breng aan de kook. Leg het laatste takje rozemarijn erin en laat op middelhoog vuur tot de helft inkoken. Dit duurt ca. 12 min.",
        "Kook ondertussen de eieren in 8 min. bijna hard. Laat schrikken onder koud stromend water, pel en snijd in partjes. Snijd de tomaten in partjes. Was en droog de sla. Maak een dressing van de rest van de olie, de augurkenblokjes, 2 el augurkenvocht en de mosterd. Meng door de sla en verdeel de tomaat en eipartjes erover.",
        "Haal de rozemarijn en knoflook tussen de aardappelen uit. Breng de saus op smaak met peper en eventueel zout en verwijder de rozemarijn. Serveer de biefstuk met de saus, aardappelen en sla."
    ],
    "spiciness": "",
    "tags": [
        "glutenvrij",
        "oven",
        "hoofdgerecht"
    ],
    "tips": [],
    "title": "Maak je biefstuk met rodewijnsaus af met perfect geroosterde aardappeltjes.",
    "waitTime": ""
}