{
    "bakeTime": "17 min. oventijd",
    "calories": "190 kcal",
    "id": "R1195241",
    "ingredients": [
        "\u00bd  middelgrote ui",
        "1 teen knoflook",
        "3 el milde olijfolie",
        "1 tl garam masala",
        "300 g verse spinazie",
        "50 g zuivelspread naturel",
        "45 g amandelstiften",
        "270 g vers bladerdeeg",
        "1 el paneermeel",
        "75 g feta",
        "1  middelgroot ei"
    ],
    "necessary": [
        "bakpapier"
    ],
    "nutrition": [
        "energie 190 kcal",
        "koolhydraten 10 g waarvan suikers 1 g",
        "natrium 160 mg",
        "eiwit 5 g",
        "vet 14 g waarvan verzadigd 6 g",
        "vezels 1 g"
    ],
    "pageTitle": "Bladerdeeghapjes met feta en spinazie recept",
    "portions": "12 personen",
    "prepTime": "15 min. bereiden",
    "preparation": [
        "Verwarm de oven voor op 200 \u00baC. Snipper de ui en snijd de knoflook fijn. Verhit de olie in een wok of hapjespan op middelhoog vuur. Voeg de ui, knoflook en garam masala toe en bak 2 min. Voeg de spinazie in delen toe en laat 3 min. slinken. Laat de spinazie afkoelen en uitlekken in een vergiet. Duw er met een pollepel zo veel mogelijk vocht uit. Roer de zuivelspread erdoor en breng op smaak met peper en eventueel zout. Meng de amandelstiften erdoor.",
        "Rol het bladerdeeg uit op een met bakpapier beklede bakplaat. Snijd er een cirkel van \u00d8 24 cm uit. Druk in het midden hiervan met een kom van \u00d8 15 cm nog een cirkel, maar druk het deeg niet uit. Snijd de binnenste cirkel vanuit het midden in 8 gelijke punten.",
        "Verdeel het paneermeel over de buitenste cirkel, maar houd een \u00bd cm aan de buitenste rand vrij. Verdeel het spinaziemengsel over het paneermeel. Verkruimel de feta erover. Vouw de buitenste rand van de bladerdeegcirkel iets omhoog. Vouw de 8 puntjes van de binnenste bladerdeegcirkel naar buiten over het spinaziemengsel en druk vast op de buitenste rand.",
        "Splits het ei, het eiwit wordt niet gebruikt. Klop de eidooier los. Bestrijk met de bakkwast de boven- en zijkant van het deeg met het ei. Bak de feta-spinaziecirkel in het midden van de oven in ca. 17 min. gaar en goudbruin. Laat iets afkoelen, snijd in 12 hapjes en serveer op een grote plank."
    ],
    "spiciness": "",
    "tags": [
        "vegetarisch",
        "vooraf te maken",
        "oven",
        "borrelhapje",
        "borrel"
    ],
    "tips": [
        "Je kunt de bladerdeeghapjes 1 dag van tevoren maken. Bewaar afgedekt in de koelkast. Verwarm vlak voor serveren 5 min. in de oven op 200 \u00baC."
    ],
    "title": "Onze lievelingshapjes? Bladerdeeghapjes! Goudgeel + gruwelijk knapperig = gegarandeerd succes.",
    "waitTime": ""
}