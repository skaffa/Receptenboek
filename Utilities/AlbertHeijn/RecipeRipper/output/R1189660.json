{
    "bakeTime": "4 uur oventijd",
    "calories": "420 kcal",
    "id": "R1189660",
    "ingredients": [
        "1  citroen",
        "5  middelgrote eieren",
        "150 g fijne kristalsuiker",
        "150 g poedersuiker",
        "1 el maizena",
        "250 g diepvries zomerfruit",
        "200 g kersenjam in pot",
        "250 ml verse slagroom",
        "100 g Turkse yoghurt",
        "75 g lemon curd",
        "6  macarons",
        "5 g verse munt"
    ],
    "necessary": [
        "bakpapier",
        "ronde platte schaal (\u00d8 40 cm)"
    ],
    "nutrition": [
        "energie 420 kcal",
        "koolhydraten 67 g",
        "natrium 80 mg",
        "eiwit 5 g",
        "vet 14 g waarvan verzadigd 10 g",
        "vezels 3 g"
    ],
    "pageTitle": "Kerstkrans van meringue, citroenyoghurt & fruit recept",
    "portions": "8 personen",
    "prepTime": "45 min. bereiden",
    "preparation": [
        "Verwarm de oven voor op 90 \u00baC. Rasp de gele schil van de citroen en pers de vrucht uit. Splits de eieren, zorg dat er geen spoortje eigeel in het eiwit terechtkomt (de eidooiers worden niet gebruikt). Zorg dat een kom en de gardes van de mixer helemaal schoon en vetvrij zijn. Schenk het eiwit in de kom. Voeg 1 el citroensap (per 8 personen), de citroenrasp en de kristalsuiker toe. Klop het eiwit met de mixer tot je een stevig en glanzend eiwitschuim hebt. Zeef de poedersuiker en de maizena boven het schuim en spatel door elkaar.",
        "Bekleed een bakplaat met bakpapier. Schep met 2 eetlepels 8 bergjes eiwitschuim op de bakplaat met een doorsnede van 8 cm. Bak de meringues 4 uur in het midden van de oven. Ze moeten zo wit mogelijk blijven. Zet de oven uit en laat ze in ca. 2 uur afkoelen in de oven met de ovendeur een stukje open.",
        "Verwarm ondertussen het zomerfruit en de jam in een steelpan tot het fruit is ontdooid. Laat afkoelen tot kamertemperatuur.",
        "Klop de slagroom stijf en spatel de Turkse yoghurt en lemon curd erdoor. ",
        "Leg de meringues in een cirkel op de schaal. Schep de citroenyoghurt tussen de meringues. Verdeel de fruitcompote erover Verdeel de macarons erover. Haal de blaadjes munt van de takjes en verdeel over de krans."
    ],
    "spiciness": "",
    "tags": [
        "vooraf te maken",
        "oven",
        "nagerecht",
        "kerst",
        "oud & nieuw",
        "verjaardag",
        "winter",
        "kerstdesserts"
    ],
    "tips": [
        "Bereid de meringues en de citroenyoghurt volgens het recept. Breek de meringues evt. in stukken en leg ze in een cirkel. In plaats van zomerfruit en jam, garneer je de krans met tropisch fruit zoals passievrucht, pitahaya, carambola, kaapse goudbes en mini-ananas (alleen verkrijgbaar in grotere Albert Heijn-winkels of via ah.nl). Verwarm het fruit dan niet, maar snijd het in parten en lepel het vruchtvlees uit de passievrucht. Je kunt natuurlijk ook ander fruit gebruiken.",
        "Bereid de meringues t/m het bakken in de oven volgens receptuur. Maak een zoute karamelsaus door 50 g fudge en 125 ml slagroom te smelten. Voeg daar 1 tl zeezout-flakes (pak 125 g, Maldon) aan toe. Klop 250 ml slagroom stijf met 8 g vanillesuiker (zakje) en 1 tl kaneel. Leg de meringues in een cirkel en schep de kaneelroom ertussen. Breek 4 kletskoppen doormidden en steek ze her en der in de slagroom. Besprenkel de krans met de zoute karamelsaus en verdeel 8 pralines (Delicata, doosje 16 stuks) over de krans. Rasp 25 g pure chocolade over de krans.",
        "Je kunt de meringues en fruitcompote tot 3 dagen van tevoren bereiden. Bewaar de meringues tot gebruik in een goed afgesloten trommel met wat droge rijstkorrels om ze zo droog mogelijk te houden. Bewaar de compote afgedekt in de koelkast. De citroenyoghurt kun je een \u00bd dag van tevoren bereiden. Bewaar tot gebruik afgedekt in de koelkast.",
        "Je kunt ook kant-en-klare meringues gebruiken (AH FeestFavoriet) of meringuettes (mini-meringues, zak 125 g)."
    ],
    "title": "Sluit het kerstdiner af met de klapper van dit jaar. Wow-effect gegarandeerd!",
    "waitTime": "2 uur wachten"
}