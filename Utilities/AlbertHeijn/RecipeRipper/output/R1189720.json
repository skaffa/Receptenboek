{
    "bakeTime": "1 uur 10 min. oventijd",
    "calories": "355 kcal",
    "id": "R1189720",
    "ingredients": [
        "2 kg iets kruimige aardappelen",
        "7.5 g verse tijm",
        "4\u00bd el (olijf)olie",
        "2 tl zeezout",
        "1 tl zwarte peper",
        "50 g oud brood",
        "40 g ongebrande hazelnoten",
        "100 g Danablu blauwaderkaas 50+"
    ],
    "necessary": [
        "grote braadslede",
        "vijzel",
        "ruime ovenschaal",
        "keukenmachine"
    ],
    "nutrition": [
        "energie 355 kcal",
        "koolhydraten 50 g",
        "natrium 440 mg",
        "eiwit 8 g",
        "vet 12 g waarvan verzadigd 3 g",
        "vezels 8 g"
    ],
    "pageTitle": "Jamie Oliver's hasselback recept",
    "portions": "10 personen",
    "prepTime": "15 min. bereiden",
    "preparation": [
        "Verwarm de oven voor op 180 \u00b0C. Het is het makkelijkst om de aardappel tussen de stelen van 2 houten pollepels, of op een eetlepel te leggen, zodat je er tijdens het insnijden niet helemaal doorheen gaat. Maak over het hele oppervlak om de \u00bd cm een sneetje, herhaal dit met de rest van de aardappelen en leg ze in de braadslede. Ris de helft van de tijmblaadjes boven een vijzel, doe de olie erbij en kneus ze. Schep ze over de aardappeltjes, zorg dat het vet goed in de sneetjes komt en kruid ze met zeezout en zwarte peper. Bak ze 1 uur of tot ze goudbruin en gaar zijn.",
        "Scheur het brood ondertussen in stukjes in de ovenschaal, strooi er de hazelnoten bij en rooster ca. 10 min. in de oven. Haal ze eruit, laat afkoelen en doe ze in de keukenmachine. Ris er het grootste deel van de rest van de tijmblaadjes bij. Voeg wat zeezout en zwarte peper en de helft van de kaas toe en maal de broodstukjes tot grove kruimels.",
        "Strooi het kruim na een uur oventijd op de aardappeltjes en kruimel er bij elk een klein beetje van de rest van de blauwaderkaas over. Maak de rest van de takjes tijm aan met een beetje olie en strooi ze er nonchalant over. Zet de aardappeltjes nog ca. 10 min. terug in de oven of tot de kaas gesmolten is, en zet ze op tafel."
    ],
    "spiciness": "",
    "tags": [
        "zonder vlees/vis",
        "vooraf te maken",
        "oven",
        "amerikaans",
        "engels",
        "bijgerecht",
        "kerst",
        "kerstbijgerechten"
    ],
    "tips": [
        "Het bijzondere aan dit bijgerecht zijn alle sneetjes die je in de aardappelen maakt zonder er helemaal doorheen te gaan, als een harmonica. Het ziet er niet alleen prachtig uit, maar zorgt ook dat de aardappel de smaken optimaal absorbeert en extra krokant wordt. Gebruik het liefst kleine aardappelen en was ze goed. Grotere moet je doormidden snijden en op de platte kant leggen.",
        "Je kunt de aardappeltjes voorbereiden tot het punt dat je ze bakt. Op de dag zelf hoef je ze dan alleen af te bakken, af te maken met de topping en gloeiendheet en krokant op tafel te zetten."
    ],
    "title": "Op Jamie kun je wel vertrouwen. Dit bijgerecht doet echt niet onder voor het hoofdgerecht.",
    "waitTime": ""
}