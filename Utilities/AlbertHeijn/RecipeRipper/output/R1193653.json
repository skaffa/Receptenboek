{
    "bakeTime": "15 min. oventijd",
    "calories": "530 kcal",
    "id": "R1193653",
    "ingredients": [
        "2  aubergines",
        "1 teen knoflook",
        "50 g tarwebloem",
        "1 tl gedroogde tijm",
        "1 tl gedroogde rozemarijn",
        "1 tl gedroogde oregano",
        "100 g panko",
        "2  middelgrote eieren",
        "50 ml halfvolle melk",
        "3 el milde olijfolie",
        "500 g diepvries ovenfriet",
        "\u00bd  citroen",
        "2 el mosterd",
        "1 tl vloeibare honing",
        "2 el yoghurt",
        "100 g botersla"
    ],
    "necessary": [
        "bakpapier",
        "keukenpapier"
    ],
    "nutrition": [
        "energie 530 kcal",
        "koolhydraten 64 g waarvan suikers 8 g",
        "natrium 760 mg",
        "eiwit 13 g",
        "vet 23 g waarvan verzadigd 4 g",
        "vezels 7 g"
    ],
    "pageTitle": "Aubergineschnitzels met mosterdsaus recept",
    "portions": "4 personen",
    "prepTime": "25 min. bereiden",
    "preparation": [
        "Verwarm de oven voor op 220\u00b0C. Snijd de aubergines in de lengte in plakken van 1 cm dik. Leg ze op een met bakpapier beklede bakplaat. Bestrooi met zout en laat 10 min. rusten. Snijd ondertussen de knoflook fijn. Meng de bloem met peper in een schaal. Meng de knoflook met de gedroogde kruiden en de panko in een tweede schaal en breng op smaak met peper en zout. Klop de eieren met de melk in een ondiepe schaal.",
        "Dep de aubergine droog. Druk de plakken aubergine aan beide kanten stevig in de bloem. Doop ze vervolgens aan beide kanten in het eimengsel. Druk beide zijden van de plakken vervolgens goed in het broodkruim.",
        "Verhit de olie in een koekenpan op middelhoog vuur en bak de aubergineschnitzels in twee delen 5 min. rondom goudbruin. Keer halverwege. Leg de schnitzels op de met bakpapier beklede bakplaat en bak nog ca. 15 min. in de oven tot de schnitzels gaar zijn. Bak de ovenfriet volgens de aanwijzingen op de verpakking op de tweede met bakpapier beklede bakplaat onder de aubergines.",
        "Pers ondertussen de citroen uit. Meng 1 el citroensap (per 4 personen) met de mosterd, honing en yoghurt tot een gladde saus en breng op smaak met peper en eventueel zout. Serveer de aubergineschnitzel met de friet, botersla en de mosterdsaus ernaast."
    ],
    "spiciness": "",
    "tags": [
        "vegetarisch",
        "budget",
        "oven",
        "hoofdgerecht"
    ],
    "tips": [
        "Geen twee bakplaten in huis? Bekleed een ovenrooster met bakpapier."
    ],
    "title": "Hartig en knapperig: deze aubergineschnitzel is weer net even wat anders.",
    "waitTime": ""
}