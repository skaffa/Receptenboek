{
    "bakeTime": "1 uur 35 min. oventijd",
    "calories": "615 kcal",
    "id": "R1193018",
    "ingredients": [
        "1 kg AH Biologisch pompoen",
        "20 g verse Italiaanse kruiden",
        "1  citroen",
        "75 g Parmezaanse kaas",
        "250 g ricotta",
        "250 g verse lasagnebladen",
        "200 g kalkoenborstfilet",
        "125 g mozzarella",
        "1 teen knoflook",
        "2 el milde olijfolie",
        "40 g panko"
    ],
    "necessary": [
        "bakpapier",
        "pureestamper",
        "ovenschaal (20 x 20 cm, ingevet)",
        "aluminiumfolie"
    ],
    "nutrition": [
        "energie 615 kcal",
        "koolhydraten 49 g",
        "natrium 720 mg",
        "eiwit 35 g",
        "vet 30 g waarvan verzadigd 15 g",
        "vezels 4 g"
    ],
    "pageTitle": "Pompoenlasagne met ricotta & kalkoen recept",
    "portions": "4 personen",
    "prepTime": "35 min. bereiden",
    "preparation": [
        "Verwarm de oven voor op 200 \u00b0C. Leg de pompoen op een met bakpapier beklede bakplaat en pof in het midden van de oven in ca. 50 min. gaar.  Controleer na 45 min. of hij gaar is door er met een mes in te prikken. Gaat dit gemakkelijk, dan is de pompoen gaar.",
        "Neem de pompoen uit de oven, halveer voorzichtig (pas op voor de hete stoom) en laat 15 min. afkoelen. Verlaag de oventemperatuur naar 180 \u00b0C. Ris ondertussen de blaadjes van de takjes tijm uit het bakje Italiaanse kruiden. Boen de citroen schoon en rasp de gele schil. Rasp de Parmezaanse kaas. Meng de tijm en het citroenrasp met \u2154 van de Parmezaanse kaas, ricotta en peper.",
        "Verwijder de zaden en draderige binnenkant van de pompoen en schep het vruchtvlees uit de schil. Stamp met de pureestamper tot een grove puree. Snijd \u2154 van de salie uit het bakje Italiaanse kruiden fijn en meng door de puree.",
        "Bestrijk de bodem van de ovenschaal met een dun laagje pompoenpuree. Maak een laag van \u00bc van de lasagnebladen, \u2153 van de kalkoenborstfilet, \u00bc van de pompoenpuree en \u2153 van het ricottamengsel. Maak zo nog 2 lagen. Eindig met lasagnebladen en bestrijk deze met de rest van de pompoenpuree.",
        "Snijd de mozzarella in plakjes en verdeel over de lasagne. Bestrooi met de rest van de Parmezaanse kaas. Verdeel de rest van de salie erover. Bak de lasagne in ca. 45 min. gaar in het midden van de oven. Dek eventueel af met aluminiumfolie als hij te donker wordt.",
        "Maak ondertussen de pangrattato. Ris de naaldjes van 2 takjes rozemarijn uit het bakje Italiaanse kruiden en snijd fijn. De rest van de kruiden wordt niet gebruikt. Snijd de knoflook fijn. Verhit de olie in een koekenpan en bak de panko en fijngesneden rozemarijn in 5 min. goudbruin en krokant. Voeg de knoflook toe en bak nog 2 min. mee. Neem de pan van het vuur en laat afkoelen. Bestrooi de lasagne met de pangrattato en serveer."
    ],
    "spiciness": "",
    "tags": [
        "oven",
        "pasta",
        "hoofdgerecht",
        "herfst"
    ],
    "tips": [
        "Een pompoenlasagne zonder vlees? Vervang de kalkoen door 4 in plakjes gesneden portobello\u2019s."
    ],
    "title": "Door de pompoen in eigen schil gaar te poffen, krijgt -ie een intense, zoete smaak.",
    "waitTime": ""
}