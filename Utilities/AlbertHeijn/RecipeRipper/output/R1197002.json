{
    "bakeTime": "18 min. oventijd",
    "calories": "425 kcal",
    "id": "R1197002",
    "ingredients": [
        "230 g tarwebloem",
        "30 g amandelmeel",
        "80 g poedersuiker",
        "\u00bd tl zout",
        "120 g ongezouten roomboter",
        "6  witte scharreleieren",
        "1 stengel koelverse sereh citroengras",
        "250 ml volle melk",
        "250 ml verse slagroom",
        "100 g fijne kristalsuiker",
        "1 tl vanille-extract",
        "30 g gepelde ongezouten pistachenoten",
        "5 g verse koriander",
        "200 g verse frambozen"
    ],
    "necessary": [
        "vershoudfolie",
        "deegroller",
        "uitsteekrondje (\u00d8 12 cm)",
        "tarteletteringen of bakringen 8 cm \u00d8 (ca. 2 cm hoog)"
    ],
    "nutrition": [
        "energie 425 kcal",
        "koolhydraten 39 g waarvan suikers 21 g",
        "natrium 80 mg",
        "eiwit 8 g",
        "vet 26 g waarvan verzadigd 15 g",
        "vezels 2 g"
    ],
    "pageTitle": "Tartelettes met frambozen, serehroom en pistache van Hugo Kennis recept",
    "portions": "10 porties",
    "prepTime": "35 min. bereiden",
    "preparation": [
        " Doe het 200 g bloem (per 10 stuks) met het amandelmeel, de poedersuiker en het zout in een ruime kom. Snijd de boter in blokjes. Wrijf de boter met je vingertoppen door de bloem, tot een kruimelig deeg ontstaat. Klop het ei los. Voeg 30 g ei toe (per 10 stuks), de rest van dit ei gebruik je niet. Kneed kort tot een soepel deeg. Verpak in vershoudfolie en leg 1 uur in de koelkast.",
        " Maak ondertussen de banketbakkersroom. Kneus de sereh met het lemmet van een mes en halveer de stengel in de breedte. Breng in een pan de melk, slagroom, sereh, de helft van de suiker en het vanille-extract aan de kook op laag vuur. Roer regelmatig. Splits de resterende eieren en doe de dooiers in een kom, de eiwitten worden niet gebruikt.",
        " Roer de eidooiers met de rest van de suiker los in een kom en meng de rest van de bloem erdoor. Neem de sereh uit de melk en meng een scheutje door het eidooiermengsel. Schenk alles terug in de pan en roer goed door. Breng de room al roerend aan de kook en laat op laag vuur garen tot een stevige dikke vla, blijf roeren. Giet de banketbakkersroom in een ondiepe schaal om hem zo snel mogelijk te laten afkoelen. Leg een stuk vershoudfolie direct op de room, zodat er geen vel ontstaat. Laat minimaal 45 min. in de koelkast afkoelen.",
        "Kneed het deeg kort door. Bestuif het werkblad met bloem en rol het deeg uit tot een plak van ca. 3 mm dik.",
        " Steek met het uitsteekrondje cirkels uit het deeg. Bekleed de tartelette-of bakringen met het deeg. Snijd overtollig deeg recht af, rol opnieuw uit en steek er weer nieuwe cirkels uit. Ga zo door tot je alle ringen hebt bekleed.",
        " Verwarm de oven voor op 175 \u00b0C. Prik de bodems van het deeg een aantal keer in met een vork. Zet de beklede ringen minimaal 15 min. in de koelkast.",
        " Bak de tartelettes in het midden van de oven in 14-18 min. lichtbruin en gaar. Haal ze voorzichtig uit de (hete!) vormpjes en laat ze afkoelen op een rooster. Hak ondertussen de pistachenoten fijn en snijd de korianderblaadjes fijn.",
        " Haal de banketbakkersroom uit de koelkast en roer goed door. Vul de tartelettes ermee en verdeel de frambozen erover. Bestrooi met de pistachenoten en koriander."
    ],
    "spiciness": "",
    "tags": [
        "oven",
        "gebak",
        "zomer"
    ],
    "tips": [
        "Maak van het eiwit een meringue. Bekijk hier onze Meringue recepten"
    ],
    "title": "Alsof ze van de pattisserie komen, zo mooi zijn deze tartelettes met frambozen, serehroom en pistache. ",
    "waitTime": "1 uur 15 min. wachten"
}