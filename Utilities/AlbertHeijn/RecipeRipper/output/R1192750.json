{
    "bakeTime": "28 min. oventijd",
    "calories": "780 kcal",
    "id": "R1192750",
    "ingredients": [
        "265 ml lauw water",
        "2 tl zout",
        "500 g bloem voor pizzadeeg",
        "7 g gedroogde gist",
        "3 el milde olijfolie",
        "200 g paddenstoelen voor pasta",
        "200 g spinazie",
        "180 g gegrilde artisjok in olie",
        "2  rode uien",
        "120 ml biologische passata di pomodoro",
        "\u00bd el gedroogde oregano",
        "200 g Violife veganistische geraspte mozzarella"
    ],
    "necessary": [
        "mixer met deeghaken",
        "bakpapier"
    ],
    "nutrition": [
        "energie 780 kcal",
        "koolhydraten 103 g",
        "natrium 1080 mg",
        "eiwit 20 g",
        "vet 30 g waarvan verzadigd 13 g",
        "vezels 9 g"
    ],
    "pageTitle": "Veggielovers-pizza recept",
    "portions": "4 personen",
    "prepTime": "30 min. bereiden",
    "preparation": [
        "Doe het lauwe water in een kom en los het zout hierin op. Voeg in 1 keer de bloem en dan de gist toe. Mix 2 min. met een mixer met deeghaken. Voeg in een dun straaltje \u2153 van de olijfolie toe. Kneed nog 4 min. met de mixer of met de hand. Haal het deeg uit de mengkom en verdeel in 4 stukken. Bol de stukken deeg op door de zijkanten naar onderen te vouwen, het deeg een kwartslag te draaien en die handeling te herhalen.",
        "Leg de bollen op een met bakpapier beklede en met wat olie bestreken bakplaat. Bestrijk de bollen met \u2153 van de olie, dek af met vershoudfolie en laat 3 uur rijzen op kamertemperatuur of totdat het deeg in volume is verdubbeld.",
        "Verwarm de oven voor op 225 \u00b0C. Snijd de paddenstoelen grof. Verhit de rest van de olie in een hapjespan en bak de paddenstoelen 5 min. op middelhoog vuur. Voeg de spinazie in delen toe en laat slinken, schep goed om zodat zo veel mogelijk vocht verdampt. Laat ondertussen de artisjokharten uitlekken. Snijd de ui in ringen. Meng de passata en oregano door elkaar. Bestuif het werkblad met wat bloem.",
        "Neem een bol deeg en vorm er een pizzabodem van: druk daarvoor de bol eerst plat en duw met je vingers tot de pizza een diameter van 25 cm heeft en de rand hoger is dan het midden. Maak zo nog een pizzabodem en leg ze samen op een met bakpapier beklede bakplaat. Verdeel de helft van de oreganopassata, vegan mozzarella, het paddenstoelenmengsel, artisjokken en rode ui over de 2 bodems, maar laat 1 cm van de randen vrij. Bak in ca. 14 min. gaar in de oven. Maak en beleg ondertussen de rest van de pizza\u2019s. Neem de pizza\u2019s uit de oven, snijd doormidden en serveer. Bak terwijl je eet de laatste 2 pizza\u2019s in de oven."
    ],
    "spiciness": "",
    "tags": [
        "veganistisch",
        "lactosevrij",
        "oven",
        "italiaans",
        "hoofdgerecht"
    ],
    "tips": [],
    "title": "Voor als je niet genoeg kunt krijgen van groente!",
    "waitTime": "3 uur wachten"
}