{
    "bakeTime": "1 uur 30 min. oventijd",
    "calories": "845 kcal",
    "id": "R1196072",
    "ingredients": [
        "2 kg knolselderij",
        "5 el koolzaadolie",
        "1 tl zout",
        "1 kg kruimige aardappel",
        "150 ml ongezoete haverdrink",
        "150 g plantaardige margarine",
        "360 g witte bonen in pot",
        "\u00bd  citroen",
        "7.5 g verse platte peterselie",
        "2 takjes verse rozemarijn",
        "2 el misopasta",
        "\u00bd el water"
    ],
    "necessary": [
        "bakpapier",
        "pureestamper of pureeknijper",
        "bakkwastje"
    ],
    "nutrition": [
        "energie 845 kcal",
        "koolhydraten 71 g waarvan suikers 5 g",
        "natrium 1040 mg",
        "eiwit 18 g",
        "vet 48 g waarvan verzadigd 19 g",
        "vezels 28 g"
    ],
    "pageTitle": "Knolselderijsteaks met miso en witte boontjes recept",
    "portions": "4 personen",
    "prepTime": "40 min. bereiden",
    "preparation": [
        " Verwarm de oven voor op 190 \u00b0C. Boen de knolselderijen schoon en snijd de wortels eraf. Prik de knolselderij rondom in met een vork (ca. 30 keer) en leg op een met bakpapier beklede bakplaat. Meng \u2156 van de koolzaadolie met het zout en smeer de knolselderij er rondom mee in.  Rooster de knollen 1 uur en 15 min. tot 1 uur en 30 min., afhankelijk van de grootte. De knollen moeten helemaal zacht zijn. Laat 15 min. rusten en snijd ze dan in plakken van ca. 2 \u00bd cm breed. Bestrijk ze met de olie van de bakplaat.",
        " Ga ca. 15 min. voor het einde van de oventijd verder met de rest van het gerecht. Breng een grote pan met water aan de kook. Schil de aardappelen en snijd in gelijke stukken. Kook in water met zout in 20 min. gaar. Giet af in een vergiet. Doe \u2155 van de koolzaadolie in de pan. Voeg de aardappelen toe en laat op de kleinste pit op laag vuur in 2 min. droogkoken. Hoe minder vocht in de aardappelen, hoe luchtiger de puree.",
        " Verwarm de haverdrink in een steelpan op laag vuur, maar laat niet koken. Snijd de margarine in blokjes. Maak de aardappelen fijn met een aardappelpers of stamp ze tot puree met een pureestamper. Doe terug in de pan, voeg de haverdrink en 50 g van de margarine in blokjes toe en roer luchtig door met een garde tot de margarine helemaal is opgenomen. Breng op smaak met zout en peper.",
        " Giet de bonen af, spoel ze af onder koud stromend water en laat uitlekken.  Boen de citroen schoon, rasp de gele schil en pers de vrucht uit. Snijd de peterselie fijn. Verhit de rest van de olie in een grote koekenpan met de takjes rozemarijn. Voeg na 2 min. de witte bonen toe en bak onder regelmatig omscheppen 5 min. Plet hierbij een deel van de bonen met een houten lepel. Breng op smaak met peper, eventueel zout, 1 tl citroenrasp (per 4 personen) en 1 el citroensap (per 4 personen).",
        " Smelt ondertussen de rest van de margarine in een steelpan en klop er met een garde de miso, 1 el citroensap (per 4 personen) en het water door. Verwarm 4 borden voor door ze in de oven te zetten. Schep de puree op de warme borden. Leg op elk bord 2 plakken knolselderij. Bestrijk met behulp van de bakkwast de plakken knolselderij met de misoboter. Vis de takjes rozemarijn uit de bonen en verdeel de bonen over en rondom de plakken knolselderij. Bestrooi met de peterselie. Besprenkel het gerecht met de rest van de misoboter."
    ],
    "spiciness": "",
    "tags": [
        "veganistisch",
        "lactosevrij",
        "oven",
        "hoofdgerecht",
        "kerst",
        "wat eten we vandaag",
        "winter",
        "kerstdiner"
    ],
    "tips": [],
    "title": "Schuiven er vegan gasten aan? Deze steaks van sappige, dikke plakken lichtzoete knolselderij met een hartige misoboter en romige aardappelpuree zijn absoluut kerstwaardig.",
    "waitTime": ""
}