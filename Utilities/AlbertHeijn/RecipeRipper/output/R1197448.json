{
    "bakeTime": "25 min. oventijd",
    "calories": "855 kcal",
    "id": "R1197448",
    "ingredients": [
        "2  rode uien",
        "20 g verse Italiaanse kruidenmix",
        "4 el milde olijfolie",
        "3 el witte balsamicoazijn",
        "7 plakjes diepvries roomboterbladerdeeg",
        "500 g gekookte rode bieten",
        "250 g rode druiven",
        "200 g brie",
        "400 g pastinaken",
        "50 g pompoenpitten",
        "85 g rucola"
    ],
    "necessary": [
        "bakpapier",
        "dunschiller"
    ],
    "nutrition": [
        "energie 855 kcal",
        "koolhydraten 62 g waarvan suikers 27 g",
        "natrium 680 mg",
        "eiwit 22 g",
        "vet 55 g waarvan verzadigd 27 g",
        "vezels 13 g"
    ],
    "pageTitle": "Plaattaart met rode biet, druiven, brie en pastinaaksalade recept",
    "portions": "4 personen",
    "prepTime": "40 min. bereiden",
    "preparation": [
        "Verwarm de oven voor op 200 \u00b0C. Snijd de rode uien elk in 8 parten. Verdeel de ui met de takjes tijm uit het bakje Italiaanse kruidenmix over een met bakpapier beklede bakplaat.  Besprenkel met \u2153 van de olie en \u2153  van de balsamicoazijn, breng op smaak met peper, schep om en rooster 15-20 min. net onder het midden van de oven.",
        "Halveer ondertussen 1 plakje bladerdeeg (per 4 personen), laat de andere plakjes heel.  Verdeel de plakjes bladerdeeg in een rechthoek over de tweede met bakpapier beklede bakplaat met 3\u00bd plakje boven (per 4 personen) en 3\u00bd plakje (per 4 personen) eronder. Druk de randen van de plakjes stevig op elkaar.",
        "Snijd rondom lichtjes (snijd het deeg niet door) een rand van ca. 2 cm in het deeg, zodat een \u2018lijst\u2019 ontstaat. Prik de binnenkant van de lijst ca. 30 keer in met een vork. Bak in het midden van de oven ca. 15 min. tot het deeg goudbruin is en opbolt.",
        "Snijd ondertussen de bieten in dunne partjes. Halveer de druiven. Snijd de brie in heel dunne plakken. Pluk en ris de blaadjes van de rest van de kruiden uit het bakje en snijd ze fijn. Schil de pastinaak en schaaf met de dunschiller in lange, dunne linten.",
        "Haal het bladerdeeg uit de oven, druk het opgebolde deeg binnen de rand met een lepel naar beneden. Verdeel de bietenpartjes en plakjes brie dakpansgewijs binnen de lijst over het deeg. Verdeel de halve druiven erover. Breng op smaak met peper en eventueel zout. Bak ca. 10 min. in het midden van de oven. Haal uit de oven en bestrooi met de helft van de kruiden.",
        "Haal ondertussen de bakplaat met de rode ui uit de oven. Haal van de bakplaat en laat iets afkoelen. Verwijder de takjes tijm. Verdeel de pompoenpitten over de bakplaat en rooster ca. 5 min. in de oven. Laat iets afkoelen.",
        "Meng ondertussen de rest van de olie met de rest van de balsamicoazijn tot een dressing. Breng op smaak met peper en eventueel zout. Meng de pastinaaklinten, de geroosterde ui en het vrijgekomen vocht, met de rucola en rest van de kruiden. Bestrooi met de pompoenpitten.",
        "Snijd de plaattaart in stukken en serveer met de pastinaak-rucolasalade."
    ],
    "spiciness": "",
    "tags": [
        "zonder vlees/vis",
        "oven",
        "hoofdgerecht",
        "herfst"
    ],
    "tips": [
        "Heb je geen 2 bakplaten? Gebruik dan 1 bakplaat en een ovenrooster bekleed met bakpapier."
    ],
    "title": "Deze hartige taart met rode biet en brie is zo groot dat je het bakblik in je keukenkastje laat staan en het bladerdeeg rechtstreeks op de bakplaat legt. Gecombineerd met pastinaak-rucolasalade.",
    "waitTime": ""
}