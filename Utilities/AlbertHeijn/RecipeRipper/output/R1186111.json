{
    "bakeTime": "",
    "calories": "895 kcal",
    "id": "R1186111",
    "ingredients": [
        "600 g tarwebloem",
        "2 tl zout",
        "325 ml lauw water",
        "2 zakjes gedroogde gist",
        "1 kg tomaat",
        "3 tenen knoflook",
        "4  traditionele olijfolie",
        "250 g mozzarella",
        "100 g Parmigiano Reggiano",
        "15 g verse basilicum",
        "2 l frituurolie"
    ],
    "necessary": [],
    "nutrition": [
        "energie 895 kcal",
        "koolhydraten 94 g",
        "natrium 790 mg",
        "eiwit 35 g",
        "vet 40 g waarvan verzadigd 13 g",
        "vezels 8 g"
    ],
    "pageTitle": "Sophia Loren's gefrituurde Napolitaanse pizza recept",
    "portions": "4 personen",
    "prepTime": "1 uur 10 min. bereiden",
    "preparation": [
        "Om te beginnen moet je weten hoe je het deeg maakt. Je hebt bloem, (bier)gist en lauw water nodig. Stort de bloem in een kegelvorm op een werkvlak. Maak bovenin een kleine krater, strooi er 2 tl zout in, giet er 325 ml lauw water in waarin je eerst de gist hebt opgelost en kneed alles 30 min. krachtig. Kneed en spreid het deeg steeds weer uit, vele malen achter elkaar. Behandel het deeg als een vijand, smijt het op het werkvlak, sla erop, tot het zo zacht is dat het bijna aan je handen blijft plakken. Na een half uur hard te hebben gewerkt \u2013 waarbij je zo nodig extra water hebt toegevoegd \u2013 kun je het deeg tot een bal vormen en in een met bloem bestoven kom leggen. Maak in de bovenkant een insnijding in de vorm van een kruis om het gisten te bevorderen. Leg er een dunne doek over.  Het is belangrijk dat het deeg opzwelt, dat de oppervlakte begint te trekken en kleine barstjes krijgt, maar het mag niet verder dan dat gaan. Dit duurt ca. 1 uur.",
        "Maak de saus terwijl het deeg rijst. Gebruik hiervoor een koekenpan, het liefst een zware gietijzeren. Snijd de tomaten in kwarten en verwijder de zaadlijsten. Snijd het vruchtvlees in blokjes. Kneus 2 tenen knoflook. Voeg de olijfolie (1 el per persoon) en de geplette knoflook toe (1 teentje per 2 personen).  Doe als de knoflook goudgeel is het vruchtvlees van de tomaten erbij, dus zonder het vocht, en voeg een snufje zout toe. Verhit de saus ca. 20 min. op hoog vuur. Dan is de saus klaar. Snijd de mozzarella in blokjes. Rasp de Parmezaanse kaas, snijd 1 teen knoflook fijn en snijd de basilicumblaadjes grof. Zet nu, in verschillende kommetjes, de mozzarella, geraspte Parmezaanse kaas, fijngesneden knoflook en basilicumblaadjes klaar.",
        "En nu komt de grote finale. Verhit de frituurolie in een ruime pan of frituurpan tot 180 \u00b0C.  Trek met je handen (wee je gebeente als je een mes gebruikt, dat zou alles verpesten!) een stukje gerezen deeg van de deegbal in de kom. Maak er een platte, ronde pizza van, frituur die 2 min. in de olie en keer halverwege. Je kunt er in een grote pan een paar tegelijk bakken. Bedek elke pizza, zodra die goudgeel gebakken uit de pan komt, met een eetlepel saus, een beetje mozzarella, een beetje Parmezaanse kaas, knoflook en basilicum.  Het is de taak van degene die de pizza opeet om hem dubbel te vouwen (en daarbij op te letten dat de topping er niet uitvalt), zodat door de hitte alles smelt en zich vermengt, en toch de levendige en vrolijke smaak behouden blijft. En de pizza moet zo worden gegeten, uit het vuistje, zonder veel gedoe."
    ],
    "spiciness": "",
    "tags": [
        "zonder vlees/vis",
        "italiaans",
        "bijgerecht",
        "frituren"
    ],
    "tips": [
        "Bron: Koken con amore, Sophia Loren. Fotografie: Wolf Soldati"
    ],
    "title": "Krokante pizza met een smeu\u00efge vulling. Je eet 'm zo uit het vuistje!",
    "waitTime": "1 uur wachten"
}