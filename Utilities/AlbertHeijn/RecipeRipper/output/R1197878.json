{
    "bakeTime": "2 uur oventijd",
    "calories": "265 kcal",
    "id": "R1197878",
    "ingredients": [
        "5  middelgrote eieren",
        "1 mespunt zout",
        "2 el water",
        "250 g fijne kristalsuiker",
        "1 tl vanille-extract",
        "1 tl wittewijnazijn",
        "1 el maizena",
        "\u00bd tube rode kleurstof",
        "3 el vlierbloesemsiroop",
        "3 takjes verse rozemarijn",
        "50 g kristalsuiker",
        "\u00bd  citroen",
        "250 ml mascarpone",
        "1 el poedersuiker",
        "500 ml stoofperensorbetijs",
        "100 g verse blauwe bessen",
        "1 flesje gold glitterspray\u00a0"
    ],
    "necessary": [
        "bakpapier",
        "staande mixer",
        "bakkwastje",
        "ijsbolletjestang"
    ],
    "nutrition": [
        "energie 265 kcal",
        "koolhydraten 40 g waarvan suikers 38 g",
        "natrium 40 mg",
        "eiwit 3 g",
        "vet 10 g waarvan verzadigd 7 g",
        "vezels 1 g"
    ],
    "pageTitle": "Pavlova gevuld met ijs en fruit recept",
    "portions": "10 personen",
    "prepTime": "3 uur bereiden",
    "preparation": [
        "MERINGUE: Verwarm de oven voor op 135 \u00b0C (onder- en bovenwarmtestand).",
        "Teken een cirkel van \u00d8 15 cm op het midden van een vel bakpapier. Draai het bakpapier om en leg het op een bakplaat.",
        "Maak een kom en de gardes van de mixer vetvrij met wat citroensap. Splits de eieren, de eidooiers gebruik je niet. Zorg dat er geen spoortje eigeel in het wit komt, want dan worden de eiwitten niet stijf. Splits daarom elk ei boven een apart kommetje en voeg het eiwit dan pas aan het andere eiwit toe.",
        "Klop de eiwitten met het zout met de mixer op lage stand in 2 min. net stijf. Voeg al kloppend voorzichtig het water toe. Voeg al kloppend op middelhoge stand in 8-10 min. de fijne kristalsuiker lepel voor lepel toe. Klop het mengsel tot heel stijve, glanzende pieken. Controleer dit door de garde(s) ondersteboven te houden: de meringue moet dan een stevige piek vormen die omhoog blijft staan. Meng nog steeds kloppend het vanille-extract en de azijn erdoor. Strooi de maizena erover en meng met de mixer 2 min. goed erdoor, zodat de pieken weer stijf worden.",
        "Schep de meringue in delen op elkaar tot een hoge berg in het midden van de cirkel op het bakpapier. Smeer grote luchtbellen weg met een spatel. Werk de onderkant en zijkanten bij tot een berg. Blijf binnen de getekende cirkel. Vorm met de achterkant van een lepel elegante banen van onder naar boven, recht omhoog, tot boven een opstaand randje ontstaat. Voeg steeds een druppel van de rode kleurstof toe op de achterkant van de lepel, zodat er strepen en een gemarmerd effect ontstaan.",
        "Je houdt wat meringue over na het opstrijken, dit gebruik je niet. Maak de bovenkant van de berg iets plat en druk en draai er met de lepel een ondiepe holte in (ongeveer 6 cm) met een randje eromheen. De meringueberg lijkt nu op een vulkaan.",
        "Zet de meringueberg 1 uur net onder het midden van de oven (op 135 \u00b0C), zodat de meringue in het midden staat. Hij mag iets van kleur veranderen en in het midden wat inzakken (dit wordt de holte die je kunt vullen met ijs en room). Open de ovendeur tussendoor niet.",
        "Zet na 1 uur de oventemperatuur op 120 \u00b0C. Bak de meringue dan nog 1 uur tot hij mooi bolvormig is. Een paar barsten maakt niet uit. Zet de oven uit, maar open de ovendeur niet, want dan kan de meringue barsten. Laat minimaal 3 uur helemaal afkoelen in de oven of laat een nacht in de gesloten oven staan.",
        "GESUIKERDE ROZEMARIJN: Schenk de siroop in een klein kommetje. Bestrijk de rozemarijn met behulp van de bakkwast met de siroop. Doe de suiker in een ondiep schaaltje en wentel de takjes rozemarijn erdoor tot ze helemaal bedekt zijn met een laagje suiker. Laat de gesuikerde rozemarijn 30 min. drogen. Bewaar een half gesuikerd takje voor de rozemarijnmascarpone.",
        "ROZEMARIJN MASCARPONE: Boen de citroen schoon, rasp de gele schil van de halve vrucht. Snijd de naaldjes van het achtergehouden takje gesuikerde rozemarijn heel fijn. Klop met een garde de mascarpone 2 min. met het citroenrasp en de poedersuiker luchtig en meng de rozemarijn erdoor.",
        "PAVLOVA OPBOUWEN: Laat het sorbetijs in 15 min. iets zachter worden, schepbaar maar nog stevig. Leg de meringue op een schaal. Maak de holte van de meringue eventueel met een lepel of mesje voorzichtig groter voor de vulling. Schep de helft van het ijs in de holte. Schep de mascarpone erop en verdeel de rest van het ijs in bolletjes erover. Versier met de blauwe bessen en gesuikerde rozemarijn. Bespuit de pavlova rondom met goudspray. Serveer direct."
    ],
    "spiciness": "",
    "tags": [
        "vooraf te maken",
        "oven",
        "gebak",
        "nagerecht",
        "kerst",
        "kerstdesserts",
        "kersttaart"
    ],
    "tips": [
        "Zorg dat je oven exact op de juiste temperatuur staat. Zo voorkom je barsten in de meringue.",
        "Je kunt de meringue 3-4 dagen van tevoren maken. Bewaar afgedekt onder een passende taartstolp of in een schone emmer met deksel op een droge plek (niet in de koelkast).",
        "De rozemarijn kun je 1 dag van tevoren maken en losjes afgedekt op een schaal bewaren.",
        "De rozemarijnmascarpone kun je 1 dag van tevoren maken en afgedekt in de koelkast bewaren.",
        "Versier de pavlova met zoveel (diepvries)roodfruit als je wilt.",
        "Maak je de pavlova op 1 dag? Ga dan verder met stap 9 en 10 terwijl de meringue afkoelt.",
        "Je kunt ook zelf stoofperensorbetijs maken.",
        "Voor een roodfruit-variant: gebruik spagnola-ijs (met gesuikerde kersen), slagroom, aardbeien, frambozen en rode bessen.",
        "Voor een tropische fruit variant: gebruik mango-ijs, kokosyoghurt, kakifruit, ananas, passievrucht, en munt. Gebruik een \u00bd tube gele kleurstof voor de meringue.",
        "Voor een chocoladevariant: gebruik chocolade-ijs, slagroom, chocolade-kerststerren en gouden sterrenmix. Gebruik geen rode kleurstof voor de pavlova maar bestrooi met cacaopoeder.",
        "Veganisten aan tafel? Maak dan deze vegan pavlova variant.",
        "Meer weten over kooktechnieken?"
    ],
    "title": "Hocus pocus pilatus pavlova! Sprookjesachtig mooi, deze schitterende, hoge pavlova gevuld met stoofperensorbetijs, room en fruit. De perfecte afsluiting van je kerstdiner!",
    "waitTime": "8 uur wachten"
}