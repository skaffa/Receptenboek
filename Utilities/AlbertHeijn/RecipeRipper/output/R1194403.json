{
    "bakeTime": "25 min. oventijd",
    "calories": "820 kcal",
    "id": "R1194403",
    "ingredients": [
        "475 g ongezouten roomboter",
        "2\u00bd  sinaasappels",
        "610 g fijne kristalsuiker",
        "11  middelgrote eieren",
        "1 blaadje witte gelatine",
        "4 takjes verse rozemarijn",
        "1 mespunt zout",
        "375 g zelfrijzend bakmeel",
        "400 g mascarpone",
        "1 el vanille-extract"
    ],
    "necessary": [
        "handmixer",
        "bakpapier",
        "springvorm  (\u00f8 20 cm )"
    ],
    "nutrition": [
        "energie 820 kcal",
        "koolhydraten 76 g waarvan suikers 54 g",
        "natrium 280 mg",
        "eiwit 11 g",
        "vet 52 g waarvan verzadigd 34 g",
        "vezels 2 g"
    ],
    "pageTitle": "Kersttaart recept",
    "portions": "12 personen",
    "prepTime": "45 min. bereiden",
    "preparation": [
        "Maak eerst de sinaasappelcurd. Laat de boter op kamertemperatuur komen. Boen de sinaasappels schoon, rasp de oranje schil van 1 sinaasappel. Pers het sap uit van 1,5 sinaasappels. Doe het sinaasappelrasp, 120 ml sinaasappelsap, 100 g boter en 125 g suiker in een hittebestendige kom. Verwarm het mengsel au-bain marie tot de boter gesmolten is.",
        "Splits 5 eieren. De eiwitten worden niet gebruikt. Haal de kom van de pan, voeg de eidooiers toe aan het botermengsel en roer het goed. Zet de kom terug op de pan met water en blijf al roerend au-bain marie verwarmen tot het mengsel dikker wordt, dit duurt ca. 20-25 min. Je kunt controleren of de curd goed is door een spatel in het mengsel te dopen. Haal eruit en trek er met je vinger een streep over. Als de curd niet meer doorloopt, is hij goed. Laat niet koken. Haal de sinaasappelcurd van het vuur en giet door een zeef.",
        "Laat het blaadje gelatine weken in wat koud water. Knijp het blaadje gelatine uit en roer door de warme sinaasappelcurd. Voeg een takje rozemarijn toe en laat afkoelen.",
        "Verwarm de oven voor op 165 \u00b0C. Klop met een handmixer de rest van de boter 5 min. luchtig met 375 g suiker. Voeg al kloppend een voor een de rest van de eieren toe. Doe het zout en zelfrijzend bakmeel erbij en meng in 2 min. tot een beslag.",
        "Vet de springvormen in met boter en bekleed de bodems met bakpapier. Verdeel het beslag over de springvormen, strijk glad en bak de cakes 20-25 min. in de oven. Ze zijn gaar als een sat\u00e9prikker er schoon en droog uitkomt. Laat de cakes helemaal afkoelen.",
        "Klop de mascarpone met 100 g suiker in 5 min. luchtig. Roer de rest van het sinaasappelsap, sinaasappelrasp en de vanille erdoor. Zet tot gebruik in de koelkast. Bouw de taart. Haal het takje rozemarijn uit de curd. Besmeer een van de cakes met sinaasappelcurd en leg op een taartstandaard of mooi bord. Herhaal met de tweede en derde cake.",
        "Bestrijk de cake rondom met het mascarpone-vanillemengsel. Snijd de overgebleven sinaasappel in plakken. Halveer de helft van de plakken. Versier de taart rondom met halve plakken sinaasappel en leg de rest van de hele plakken bovenop. Haal de rest van de takjes rozemarijn door water en bestrooi ze rondom met de rest van de suiker. Leg de takjes op de taart."
    ],
    "spiciness": "",
    "tags": [
        "oven",
        "gebak",
        "nagerecht",
        "kerst",
        "verjaardag",
        "kerstdesserts",
        "kersttaart"
    ],
    "tips": [
        "Maak de taart eventueel af met wat takjes aalbessen.",
        "Ook lekker met bloedsinaasappels in plaats van sinaasappels."
    ],
    "title": "Gelukkig is deze feestelijke kersttaart geen kleintje. Hij smaakt altijd naar meer en is ideaal voor een groot gezelschap.",
    "waitTime": "20 min. wachten"
}