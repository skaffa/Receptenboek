{
    "bakeTime": "20 min. oventijd",
    "calories": "600 kcal",
    "id": "R1197329",
    "ingredients": [
        "250 g bloemkool",
        "350 g winterpeen",
        "3 el milde olijfolie",
        "2 el gerookte paprikapoeder",
        "2  middelgrote uien",
        "2 tenen knoflook",
        "1 el komijnzaad",
        "1  limoen",
        "250 g romatomaten",
        "1 l water",
        "300 g langgraanrijst",
        "395 g kipdijfilet"
    ],
    "necessary": [
        "bakpapier",
        "vijzel",
        "staafmixer met hakmolen "
    ],
    "nutrition": [
        "energie 600 kcal",
        "koolhydraten 71 g waarvan suikers 8 g",
        "natrium 120 mg",
        "eiwit 28 g",
        "vet 21 g waarvan verzadigd 5 g",
        "vezels 7 g"
    ],
    "pageTitle": "Rijst met kip, geroosterde bloemkool en tomatensalsa recept",
    "portions": "4 personen",
    "prepTime": "30 min. bereiden",
    "preparation": [
        "Verwarm de oven voor op 190 \u00b0C. Snijd de bloemkool in roosjes van 3-4 cm. Schil de winterpeen en snijd in stukken van ca. 1 cm. Verdeel over een met bakpapier beklede bakplaat. Besprenkel met \u2153 van de olie, bestrooi met de helft van de gerookte-paprikapoeder en peper en schep om. Rooster de groenten ca. 20 min. boven in de oven.",
        "Snipper ondertussen de uien en snijd de knoflook fijn. Stamp het komijnzaad fijn in de vijzel. Heb je geen vijzel? Doe het komijnzaad dan in een hersluitbare zak en plet het met een deegroller of de onderkant van een pan. Boen de limoen schoon, rasp de groene schil en pers de vrucht uit. Snijd de tomaten in kwarten. ",
        "Verhit \u2153 van de olijfolie in een pan. Fruit de helft van de ui en de knoflook ca. 1 min. Voeg het water toe, breng aan de kook, voeg de rijst toe en kook volgens de aanwijzingen op de verpakking. Giet de rijst af en laat het met de deksel op de pan staan tot gebruik.",
        "Doe ondertussen de rest van de ui, tomaten, het limoensap en -rasp in de hakmolen en maal met korte pulsen tot een grove salsa. Breng op smaak met peper en eventueel zout.",
        "Bestrooi ondertussen de kipdijfilets met de rest van de gerookte-paprikapoeder en het gemalen komijnzaad. Verhit de rest van de olie in een koekenpan op middelhoog vuur. Bak de kipdijfilets ca. 7 min. Keer halverwege. ",
        "Snijd de kipdijfilets in repen van ca. 1 cm. Verdeel de rijst en groenten over borden. Leg de kiprepen op de rijst en schep de tomatensalsa erover."
    ],
    "spiciness": "",
    "tags": [
        "glutenvrij",
        "lactosevrij",
        "budget",
        "oven",
        "rijst",
        "hoofdgerecht",
        "wat eten we vandaag"
    ],
    "tips": [],
    "title": "Simpel, maar wel veel punten scoren? Ga dan voor deze rijst met kip en bloemkool. Dat is winnen.",
    "waitTime": ""
}