{
    "bakeTime": "",
    "calories": "1115 kcal",
    "id": "R1196844",
    "ingredients": [
        "200 ml yoghurt Griekse stijl",
        "830 g schouderkarbonaden",
        "2  middelgrote uien",
        "4 tenen knoflook",
        "1\u00bd  citroen",
        "4 el gedroogde oregano",
        "250 ml olijfolie mild",
        "\u00bd tl zout",
        "1\u00bd  komkommer",
        "7.5 g verse dille",
        "1  rode ui",
        "380 g tastytom-trostomaten",
        "1  groene paprika",
        "1  rode paprika",
        "15 g Italiaanse kruiden",
        "1 el rodewijnazijn",
        "200 g feta 50+",
        "120 g olijven zonder pit",
        "4  volkorenpita's"
    ],
    "necessary": [
        "sateprikkers 20 cm ",
        "vershoudfolie",
        "rasp",
        "grillpan"
    ],
    "nutrition": [
        "energie 1115 kcal",
        "koolhydraten 48 g waarvan suikers 12 g",
        "natrium 1240 mg",
        "eiwit 55 g",
        "vet 76 g waarvan verzadigd 26 g",
        "vezels 9 g"
    ],
    "pageTitle": "Souvlaki met Griekse salade recept",
    "portions": "4 personen",
    "prepTime": "20 min. bereiden",
    "preparation": [
        "Doe de yoghurt in een theedoek in een zeef en laat uitlekken tot gebruik. Laat de sate\u0301prikkers minimaal 10 min. weken in water, zodat ze niet verbranden.",
        "Snijd ondertussen de harde stukken en het bot uit de karbonades. Snijd het vlees in blokjes van 2 a\u0300 3 cm en doe in een kom. Snijd de uien in halve ringen en \u00be  van de tenen knoflook in dunne plakjes. Boen de citroen schoon, pers de vrucht uit en snijd de halve citroen in plakjes. Voeg de uiringen, knoflook, gedroogde oregano, \u2158 van de olie, het citroensap, peper en het zout toe. Meng goed door elkaar en laat minimaal 30 min. afgedekt met vershoudfolie marineren in de koelkast.",
        "Halveer ondertussen een halve komkommer in de lengte. Verwijder met een lepel de zaadlijsten en rasp het vruchtvlees grof. Doe in een vergiet en laat 5 min. uitlekken. Snijd de dille fijn en rasp de rest van de knoflook. Meng de komkommer, dille, knoflook en uitgelekte yoghurt tot een tzatziki. Breng op smaak met peper. Dek af met vershoudfolie en zet in de koelkast.",
        "Rijg het vlees aan de sate\u0301prikkers en bewaar de marinade. Verhit de grillpan op hoog vuur. Gril de souvlaki ca. 6-8 min. op hoog vuur gaar, maar nog wel sappig. Keer halverwege. Giet de laatste 2 min. de achtergehouden marinade over het vlees.",
        "Snijd ondertussen de rode ui in halve ringen van een 1\u20442 cm en de tomaten in parten van 1 cm breed. Halveer de paprika\u2019s, verwijder de steelaanzet en zaadlijsten en snijd het vruchtvlees in dunne repen van 1 cm. Snijd de rest van de komkommer in de lengte in kwarten en vervolgens in stukjes van 1 cm. Verdeel over een serveerschaal. Snijd de blaadjes van 1 takje oregano (per 4 personen) uit het bakje Italiaanse kruiden fijn. Klop de rest van de olie en de rodewijn azijn met de oregano tot een dressing. Sprenkel de dressing over de salade. Snijd de feta in 8 driehoekjes en verdeel samen met de olijven over de salade. ",
        "Verwarm de pita\u2019s volgens de aanwijzingen op de verpakking. Haal het vlees van de stokjes en serveer in het platbrood met de salade, tzatziki, plakjes citroen en eventueel wat extra gedroogde oregano."
    ],
    "spiciness": "",
    "tags": [
        "vooraf te maken",
        "grieks",
        "mediterraan",
        "hoofdgerecht",
        "wat eten we vandaag",
        "bakken"
    ],
    "tips": [
        "Maak de volgende dag een frisse salade met de overgebleven helft komkommer, dille en oregano.",
        "Je kunt de overgebleven rozemarijn, salie en tijm met wat water in een ijsblokjesvorm invriezen en later in een soep of saus gebruiken.",
        "Souvlaki of kalamaki is een populair Grieks streetfood, en beide namen verwijzen naar de spies waaraan het gerecht bereid wordt. Het belangrijkste element is de marinade voor het vlees en iedere 'souvladzidika' heeft zijn eigen marinade versie."
    ],
    "title": "Souvlaki of kalamaki is een populair Grieks streetfood. De naam verwijst naar de spies waaraan het vlees geroosterd wordt. ",
    "waitTime": "30 min. wachten"
}