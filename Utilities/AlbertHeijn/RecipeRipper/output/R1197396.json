{
    "bakeTime": "55 min. oventijd",
    "calories": "525 kcal",
    "id": "R1197396",
    "ingredients": [
        "1  ui",
        "8 tenen knoflook",
        "2 el olijfolie",
        "75 g kastanjechampignons",
        "10 g verse Italiaanse kruidenmix",
        "25 g gepelde pistachenoten",
        "25 g gedroogde abrikozen",
        "25 g paneermeel",
        "1 bos bospeen",
        "400 g kalkoenfilet",
        "80 g pancetta",
        "250 g diepvries cranberry\u2019s",
        "\u00bd  kaneelstokje",
        "65 g lichtbruine basterdsuiker",
        "100 ml kraanwater"
    ],
    "necessary": [
        "keukenmachine",
        "braadslee",
        "bakpapier",
        "keukentouw",
        "aluminiumfolie"
    ],
    "nutrition": [
        "energie 525 kcal",
        "koolhydraten 46 g waarvan suikers 34 g",
        "natrium 400 mg",
        "eiwit 33 g",
        "vet 21 g waarvan verzadigd 6 g",
        "vezels 10 g"
    ],
    "pageTitle": "Kalkoenrollade (met kalkoenfilet)  recept",
    "portions": "4 personen",
    "prepTime": "45 min. bereiden",
    "preparation": [
        "Verwarm de oven voor op 190 \u00b0C. Snipper de ui en snijd \u00bc van de knoflook fijn. Verhit de olie in een koekenpan en bak de ui met de knoflook 5 min. op middelhoog vuur, roer regelmatig.",
        "Snijd de kastanjechampignons grof. Neem van elk kruid de helft uit het bakje Italiaanse kruidenmix, de andere helft wordt niet gebruikt. Snijd ze grof. Doe de kruiden samen met de champignons, pistachenoten, abrikozen, het paneermeel en de gebakken ui en knoflook in een keukenmachine en maal fijn. Breng op smaak met peper en eventueel zout.",
        "Verwijder het loof van de bospeen en schil de wortels. Leg ze met de rest van de ongepelde knoflook in de braadslee. Bak ca. 15 min. in de oven. ",
        "Snijd ondertussen de kalkoenfilet op een snijplank vanaf een lange zijde in, maar niet helemaal door, zodat je hem kan openvouwen als een boek. Leg een stuk bakpapier op de kalkoen en sla het vlees plat met de achterkant van een pan, tot een dikte van ca. 1 cm.",
        "Verdeel de vulling over de kalkoen maar laat rondom 1 cm vrij. Rol de rollade stevig op. Verdeel de plakken pancetta, iets overlappend, over de bovenkant van de rollade. Bind de rollade op met keukentouw: bind 4 stukjes touw vast in de breedte en 1 lang stuk in de lengte.",
        "Haal de braadslee uit de oven en leg de rollade op de wortels. Dek af met aluminiumfolie en braad in ca. 40 min. gaar in het midden van de oven. Verwijder na 30 min. de folie.",
        "Breng ondertussen de cranberry\u2019s met het kaneelstokje, de basterdsuiker en het water in een steelpan aan de kook en laat 10 min. zachtjes koken. Neem de kalkoenrollade uit de oven en laat, afgedekt met aluminiumfolie, 10 min. rusten.",
        "Wip de tenen knoflook uit de schilletjes en verdeel met de wortel over een schaal. Snijd de rollade in ca. 12 plakken en leg op de schaal. Serveer met de cranberrysaus."
    ],
    "spiciness": "",
    "tags": [
        "oven",
        "amerikaans",
        "hoofdgerecht",
        "herfst"
    ],
    "tips": [
        "Liever een gladde saus? Pureer de saus dan met de staafmixer als hij nog warm is."
    ],
    "title": "Een gerecht dat perfect past bij de seizoenswisseling: kalkoenrollade met kalkoenfilet en pistachenoten. Dankzij gedroogd fruit en een vleugje kaneel proef en ruik je de herfst!",
    "waitTime": "10 min. wachten"
}