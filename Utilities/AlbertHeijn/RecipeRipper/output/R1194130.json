{
    "bakeTime": "15 min. oventijd",
    "calories": "440 kcal",
    "id": "R1194130",
    "ingredients": [
        "2 plakjes diepvries roomboterbladerdeeg",
        "1  vanillestokje",
        "400 ml halfvolle melk",
        "3  middelgrote eieren",
        "7 el kristalsuiker",
        "3 el tarwebloem",
        "1  citroen",
        "125 ml verse slagroom",
        "25 g poedersuiker"
    ],
    "necessary": [
        "bakpapier",
        "garde",
        "vershoudfolie",
        "handmixer"
    ],
    "nutrition": [
        "energie 440 kcal",
        "koolhydraten 49 g waarvan suikers 30 g",
        "natrium 230 mg",
        "eiwit 9 g",
        "vet 23 g waarvan verzadigd 13 g",
        "vezels 1 g"
    ],
    "pageTitle": "Millefoglie alla crema recept",
    "portions": "4 personen",
    "prepTime": "30 min. bereiden",
    "preparation": [
        "Verwarm de oven voor op 200 \u00b0C. Laat de plakjes bladerdeeg met de papierkant naar boven ontdooien op een met bakpapier bekleed bakblik. Halveer het vanillestokje in de lengte en schraap met een mespunt het merg eruit. Breng in een steelpan de melk met het vanillestokje en -merg aan de kook. Laat op laag vuur ca. 5 min. trekken.",
        "Splits ondertussen de eieren, de eiwitten worden niet gebruikt. Klop de eidooiers, 5 el van de suiker (per 4 personen) en een snuf zout met een garde in een kom 2 min. flink door, tot het lichter van kleur en schuimig is. Zeef de bloem boven de kom en klop erdoor.",
        "Haal het vanillestokje uit de melk. Schenk de warme melk al kloppend bij het eimengsel. Giet het mengsel weer terug in de pan. Verwarm op middelhoog vuur in ca. 5 min. onder voortdurend roeren met de garde tot het mengsel de structuur heeft van dikke vla. Schenk in een diep bord en leg een stuk vershoudfolie op de custard zelf, zodat er geen lucht bij komt. Zo voorkom je dat er een vel ontstaat. Laat in ca. 30 min. afkoelen en zet daarna nog 15 min. in de koelkast, tot de custard volledig is afgekoeld.",
        "Verwijder ondertussen het papier van het bladerdeeg en bestrooi de vellen met de rest van de suiker. Bak in 15 min. goudbruin en gaar. Laat op een rooster 15 min. afkoelen.",
        "Boen de citroen schoon, rasp ondertussen de gele schil. Klop de slagroom met de poedersuiker stijf. Spatel het citroenrasp erdoor. Roer de volledig afgekoelde custard los met een garde tot een glad mengsel en spatel de room erdoor, tot er een gladde cr\u00e8me ontstaat.",
        "Verdeel de helft van de cr\u00e8me over glaasjes. Verkruimel de helft van het bladerdeeg grof over de glaasjes. Herhaal met de rest van de cr\u00e8me en de rest van het bladerdeeg. Serveer direct."
    ],
    "spiciness": "",
    "tags": [
        "vooraf te maken",
        "oven",
        "italiaans",
        "nagerecht",
        "kerst",
        "kerstdesserts"
    ],
    "tips": [
        "De cr\u00e8me kun je een dag van tevoren maken. Bewaar afgedekt in de koelkast."
    ],
    "title": "Een luxe Italiaans dessert: dit is makkelijke variant van het oorspronkelijke recept.",
    "waitTime": "45 min. wachten"
}