{
    "bakeTime": "30 min. oventijd",
    "calories": "295 kcal",
    "id": "R1196832",
    "ingredients": [
        "250  tarwebloem",
        "175 g ongezouten roomboter",
        "1  citroen",
        "125 ml water",
        "200 g kristalsuiker",
        "1  kaneelstokje",
        "4  witte scharreleieren",
        "300 ml volle melk"
    ],
    "necessary": [
        "mixer met deeghaken",
        "vershoudfolie",
        "bakpapier",
        "deegroller",
        "muffinvorm met 12 holtes (ingevet)",
        "dunschiller",
        "zeef"
    ],
    "nutrition": [
        "energie 295 kcal",
        "koolhydraten 35 g waarvan suikers 18 g",
        "natrium 40 mg",
        "eiwit 5 g",
        "vet 15 g waarvan verzadigd 10 g",
        "vezels 1 g"
    ],
    "pageTitle": "Pasteis de nata recept",
    "portions": "12 porties",
    "prepTime": "40 min. bereiden",
    "preparation": [
        "Doe 250 g bloem met 150 ml water (per 12 porties) in een kom en kneed het deeg met een mixer met deeghaak in ca. 5 min. tot een glad deeg, dat loskomt van de kom. Verpak het losjes in vershoudfolie en laat 15 min. rusten in de koelkast. ",
        "Rol ondertussen de zachte boter tussen 2 stukken bakpapier tot een rechthoekige plak van ca. 20 x 15 cm en leg dit 15 min. in de koelkast.",
        "Neem het deeg en de plak boter uit de koelkast. Bestuif het aanrecht met wat bloem en rol het deeg met de deegroller uit tot een rechthoek van ca. 30 x 25 cm. Leg de plak boter in het midden van het deeg en vouw de deegranden over de boter, zodat de plak volledig wordt bedekt.",
        "Bestuif het werkblad weer met bloem. Leg het deeg in de lengte, met de vouw\u00adranden naar beneden erop. Rol uit tot een rechthoek van ca. 30 x 25 cm. Vouw het deeg in de lengte van boven naar beneden tot 1/3 van het deeg. Vouw daarna het onderste deel van het deeg naar boven. Draai het deeg een kwartslag. Herhaal het uitrollen, vouwen en draaien nog 3 keer.",
        "Rol het deeg uit tot een rechthoek van ca. 30 x 25 cm, veeg de overtollige bloem van het deeg af en bestrijk het deeg licht met water. Rol het deeg in de lengte strak op. Druk met je vingers de deegrand op de rol plat, zodat je een egale, ronde rol krijgt. Snijd ca. 1 cm van de uiteinden van de deeg\u00adrol, deze gebruik je niet. Snijd de deegrol in 12 gelijke plakjes.",
        "Leg de plakjes deeg met de snijkant naar boven, in het midden van de muffinholten. Duw met je duim een kuiltje in het midden van het deeg en duw het deeg uit tot aan de randen, zodat er mooie dunne bakjes ontstaan. Let erop dat er geen lucht tussen de muffinvorm en het deeg zit. Laat het deeg staan tot gebruik (niet in de koelkast).",
        "Schil met de dunschiller de gele schil van de citroen. Verhit in een steelpan 125 ml water (per 12 porties), de suiker, het kaneelstokje en de citroenschil op hoog vuur. Breng aan de kook, roer door, zet het vuur laag en laat 3 min. zacht koken tot suikersiroop. Haal van het vuur.",
        "Verwarm de oven voor op 230 \u00baC. Splits de eieren. Het eiwit wordt niet gebruikt. Roer met een garde de eidooiers los in een kom. Roer de melk er al kloppend door. Doe de rest van het bloem in een pan, voeg een scheut van het eidooier\u00admelkmengsel toe en klop met een garde tot een glad beslag. Klop de rest van het eidooier\u00admelkmengsel erdoor. Verhit het mengsel al roerend met een houten lepel 3 min. op laag vuur. Voeg al roerend de suikersiroop toe. Blijf roeren tot het begint te binden (custard). Voorkom dat het aanbrandt. De custard heeft de gewenste dikte als hij op de achterkant van de lepel blijft hangen. Dit duurt ca. 3 min. Zeef de custard boven een kom en schenk in een maatbeker.",
        "Schenk de custard in de deegbakjes tot maximaal 1 cm onder de rand. Bak de past\u00e9is onder in de oven in 25\u00ad-30 min. goudbruin en gaar. Laat 5 min. afkoelen, haal ze uit de muffinvorm en laat ze nog 10 min. verder afkoelen op een rooster. Serveer lauwwarm."
    ],
    "spiciness": "",
    "tags": [
        "oven",
        "portugees",
        "mediterraan",
        "gebak",
        "nagerecht"
    ],
    "tips": [
        "Bestrooi de past\u00e9is met wat gemalen kaneel en poedersuiker.",
        "Maak met de overgebleven eiwitten een pavlova of meringue.",
        "In de 18e eeuw was het gebruikelijk kleding te stijven met eiwitten, waardoor ze een overschot aan eidooiers hadden. Met die eidooiers hebben de Portugezen een recept ontwikkeld die we nu kennen als pasteis de nata."
    ],
    "title": "Past\u00e9is de nata zijn knapperige 'bakjes' deeg met een custard-achtige vulling van eidooiers en room. Past\u00e9is (meervoud) of pastel (enkelvoud) de nata werd in de 18e eeuw uitgevonden door de monniken in het Jer\u00f3nimos klooster in Santa Maria de Bel\u00e9m. ",
    "waitTime": "30 min. wachten"
}