{
    "bakeTime": "50 min. oventijd",
    "calories": "1070 kcal",
    "id": "R1194917",
    "ingredients": [
        "50 g gepelde pistachenoten",
        "150 g De Zaanse Hoeve ongezouten roomboter",
        "300 g tarwebloem",
        "1 tl zout",
        "3  witte scharreleieren",
        "1 el koud water",
        "700 g preien",
        "3 el extra vierge olijfolie",
        "100 g oude kaas 48+",
        "1 teen knoflook",
        "1  citroen",
        "200 g cr\u00e8me fra\u00eeche"
    ],
    "necessary": [
        "vershoudfolie",
        "bakpapier"
    ],
    "nutrition": [
        "energie 1070 kcal",
        "koolhydraten 64 g waarvan suikers 10 g",
        "natrium 560 mg",
        "eiwit 28 g",
        "vet 76 g waarvan verzadigd 42 g",
        "vezels 9 g"
    ],
    "pageTitle": "Preitaart met oude kaas en pistachedeeg recept",
    "portions": "4 personen",
    "prepTime": "30 min. bereiden",
    "preparation": [
        "Verwarm de oven voor op 200 \u00b0C. Hak de pistachenoten zo fijn mogelijk. Snijd de roomboter in blokjes. Meng de bloem met het zout in een kom. Kneed de roomboter en \u2153 van de eieren er snel met je vingers doorheen tot een egaal deeg. Kneed de pistache erdoor en voeg het water toe, zodat er een soepel deeg ontstaat. Vorm er een bal van, wikkel in vershoudfolie en laat minimaal 30 min. in de koelkast rusten tot gebruik.",
        "Snijd ondertussen 1 cm van de onderkant van de prei en 5 cm van de bovenkant, zodat ze ca. 25 cm lang zijn. Verwijder eventueel taaie buitenste bladeren. (Was de afgesneden stukken en bladeren en bewaar in een afgesloten zak in de vriezer om later soep van te trekken.) Halveer de prei in de lengte en spoel goed schoon. Schud de prei droog en verdeel met de snijkant naar beneden over een met bakpapier beklede bakplaat. Verdeel de olie, peper en eventueel zout erover. Rooster in het midden van de oven in ca. 15 min. gaar en deels goudbruin aan de boven- en onderkant. Zet de oven op 180 \u00b0C.",
        "Rasp ondertussen de oude kaas. Snijd de knoflook fijn. Boen de citroen schoon en rasp de gele schil. Meng de kaas, knoflook, het citroenrasp, de cre\u0300me frai\u0302che en \u2153 van de eieren met wat peper en eventueel zout. Klop het laatste ei in een ander kommetje los.",
        "Neem de prei met behulp van het bakpapier van de bakplaat en houd apart. Bekleed de bakplaat opnieuw met bakpapier. Rol het deeg op een met bloem bestoven werkblad uit tot een ronde lap met strakke randen van \u00d8 35 cm en leg op de bakplaat. Verdeel het kaasmengsel over het deeg, maar laat 5 cm van de randen vrij.",
        "Haal de warme prei enigszins los met de keukentang en leg eerst de goed geroosterde dunne stroken (lamellen) in mooie strakke, verticale lijnen over het kaasmengsel. Vouw de uiteinden van de prei aan de boven- en onderkant van de cirkel een beetje om, zodat de randen vrij blijven en je de cirkelvorm en strakke lijnen behoudt. Leg daarover eenzelfde laag met wat blekere preilamellen.",
        "Vouw de vrije randen van het deeg over de prei en bestrijk deze randen met het geklutste ei. Bak de taart in het midden van de oven in 30-35 min. gaar. Het deeg moet goudbruin zijn en de prei mooi diepbruin. Laat ca. 5 min. afkoelen en serveer."
    ],
    "spiciness": "",
    "tags": [
        "zonder vlees/vis",
        "budget",
        "oven",
        "hoofdgerecht"
    ],
    "tips": [
        "Lekker met een salade."
    ],
    "title": "Deze preitaart is extra bijzonder door het zelfgemaakte deeg.",
    "waitTime": "5 min. wachten"
}