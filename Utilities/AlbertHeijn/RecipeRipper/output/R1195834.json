{
    "bakeTime": "",
    "calories": "460 kcal",
    "id": "R1195834",
    "ingredients": [
        "8  middelgrote eieren",
        "190 g suiker",
        "\u00bd tl zout",
        "230 g bloem",
        "4 tl maizena",
        "\u00bd  vanillestokje",
        "350 ml volle melk",
        "2 blaadjes gelatine",
        "350 ml verse slagroom",
        "8 g klop-fix",
        "70 g bigarreaux",
        "70 g bitterkoekjes",
        "3 el kirsch",
        "300 g blanke marsepein",
        "2 el poedersuiker"
    ],
    "necessary": [
        "bakpapier",
        "springvorm (\u00d8 24 cm, ingevet)",
        "handmixer",
        "sateprikker",
        "vershoudfolie"
    ],
    "nutrition": [
        "energie 460 kcal",
        "koolhydraten 62 g waarvan suikers 46 g",
        "natrium 80 mg",
        "eiwit 9 g",
        "vet 19 g waarvan verzadigd 9 g",
        "vezels 2 g"
    ],
    "pageTitle": "Chipolatataart recept",
    "portions": "12 porties",
    "prepTime": "1 uur 30 min. bereiden",
    "preparation": [
        " Verwarm de oven voor op 180\u00a0\u00b0C. Bekleed\u00a0de\u00a0bodem en de zijkant\u00a0van de springvorm\u00a0met\u00a0bakpapier.\u00a0",
        "Doe\u00a05 eieren\u00a0met\u00a0140 g\u00a0suiker en het zout in een hittebestendige kom boven een pannetje heet water, zonder dat de kom het water raakt (au-bain\u00a0marie). Klop de eieren met een handmixer licht en luchtig totdat de temperatuur ongeveer 37\u00a0\u00b0C is. Haal de kom van de pan en klop door tot het mengsel weer op kamertemperatuur is.",
        "Zeef de bloem\u00a0en\u00a01 tl maizena\u00a0boven het ei en spatel voorzichtig door elkaar met een pannenlikker.",
        " Schep het beslag in de springvorm en bak het biscuit in\u00a020\u00a0tot\u00a025\u00a0min.\u00a0gaar\u00a0in het midden van de oven. De cake is klaar als\u00a0de\u00a0sat\u00e9prikker er schoon en droog uitkomt. Haal het biscuit na 5 min.\u00a0uit de springvorm en laat hem\u00a0ca. 45 min.\u00a0afkoelen op een rek.\u00a0",
        " Maak ondertussen de vulling.\u00a0Snijd het vanillestokje in de lengte doormidden en schraap\u00a0er met een mes\u00a0het merg uit. Doe het vanillemerg, het vanillestokje en\u00a0300 ml melk in een steelpannetje en breng langzaam aan de kook.\u00a0\u00a0",
        " Splits\u00a0de rest van de\u00a0eieren boven een kom, de eiwitten worden niet gebruikt. Roer door de dooiers de overige melk,\u00a050 g suiker en de\u00a0overige\u00a0maizena. Roer goed met een garde totdat er geen klontjes meer inzitten. Haal het vanillestokje uit de melk en schenk de helft van de melk bij het eidooiermengsel, roer goed door, en schenk\u00a0dan\u00a0alles terug in de pan. Breng langzaam aan de kook. Roer goed met een pannenlikker over de bodem om aankoeken te voorkomen. Laat de banketbakkersroom 1 min.\u00a0zachtjes koken. Schenk de room over in een kom en dek af met vershoudfolie. De folie moet tegen de room aan zitten, dan komt er geen velletje op. Laat de banketbakkersroom\u00a0ca. 45 min.\u00a0in de koelkast afkoelen.\u00a0",
        "Week\u00a0de\u00a0gelatineblaadjes\u00a0in koud water. Klop\u00a0de\u00a0slagroom\u00a0met de\u00a0klopfix\u00a0stijf.\u00a0Bewaar \u2153 van de slagroom in een bakje in de koelkast tot gebruik.",
        " Klop de afgekoelde banketbakkersroom los met de handmixer. Doe het gelatineblaadje met aanhangend water in een klein steelpannetje en smelt het op heel laag vuur. Haal de pan van de warmtebron zodra de gelatine is gesmolten en schenk hem al roerend door de gele room. Roer goed door. Roer beetje bij beetje de opgeklopte slagroom door de banketbakkersroom.\u00a0",
        "Hak de bitterkoekjes\u00a0en de\u00a0biggareaux\u00a0grof. Roer 50 gram bitterkoekjes en 50 gram\u00a0biggareaux\u00a0door de cr\u00e8me.\u00a0\u00a0",
        " Snijd de biscuitbodem in\u00a03\u00a0gelijke plakken. Besprenkel de onderste plak met de\u00a0helft van de kirsch. Doe daar de helft van de cr\u00e8me op en smeer uit tot de rand. Leg daar de middelste plak op, besprenkel met de rest van de likeur en smeer er de overige cr\u00e8me op. Leg de bovenste plak ondersteboven op de cr\u00e8me. Laat de taart\u00a030 min.\u00a0in\u00a0de koelkast opstijven.\u00a0",
        "Kneed de marsepein los. Bestrooi het werkblad en een deegroller met wat poedersuiker en rol de marsepein uit tot een ronde plak van 2\u00a0mm\u00a0dik.",
        " Haal de taart uit de koelkast en bestrijk de boven- en zijkant met \u2154 van de\u00a0bewaarde\u00a0slagroom. Bekleed de taart met marsepein.\u00a0Versier de taart met de rest van de slagroom, bitterkoekjes en\u00a0biggareaux.\u00a0",
        "Zet de taart een nacht in de koelkast, dan trekken alle smaken goed in en stijft de vulling echt goed op.\u00a0"
    ],
    "spiciness": "",
    "tags": [
        "vooraf te maken",
        "gebak",
        "koken"
    ],
    "tips": [
        "Deze taart is na een nacht in de koelkast het lekkerst. Maak hem het liefst een dag van\u00a0tevoren.\u00a0",
        "Om een gekleurde chipolatataart te maken kan je een drup kleurstof naar keuze door de marsepein kneden.\u00a0\u00a0",
        "Een chipolatataart wordt origineel gemaakt met marasquinlikeur, maar je kunt de taart ook met rum of\u00a0kirsch\u00a0besprenkelen. Voor een alcoholvrije taart\u00a0besprenkel je de taart met licht aangelengde siroop naar keuze.\u00a0"
    ],
    "title": "Hoe je chipolatataart herkent? Aan de felgekleurde bigareaux (gekonfijte kersen).",
    "waitTime": "9 uur wachten"
}