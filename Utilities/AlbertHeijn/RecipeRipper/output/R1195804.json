{
    "bakeTime": "",
    "calories": "455 kcal",
    "id": "R1195804",
    "ingredients": [
        "1 l water",
        "1 tablet groentebouillontablet",
        "600 g runder soepvlees",
        "2 blaadjes gedroogde foelie",
        "1 kg vastkokende aardappelen",
        "300 g diepvries tuinerwten",
        "200 g winterpeen",
        "2 el milde olijfolie",
        "4  middelgrote eieren",
        "1  middelgrote ui",
        "300 g augurken",
        "230 g zilveruitjes",
        "1  friszure appel",
        "5 el mayonaise",
        "\u00bd tl paprikapoeder"
    ],
    "necessary": [
        "schuimspaan"
    ],
    "nutrition": [
        "energie 455 kcal",
        "koolhydraten 36 g waarvan suikers 11 g",
        "natrium 520 mg",
        "eiwit 29 g",
        "vet 20 g waarvan verzadigd 4 g",
        "vezels 7 g"
    ],
    "pageTitle": "Limburgse koude schotel recept",
    "portions": "8 personen",
    "prepTime": "30 min. bereiden",
    "preparation": [
        "Breng een pan met 1 liter water aan de kook op hoog vuur en los het bouillonblokje erin op. Kook het soepvlees met de foelie 2 uur op laag vuur, tot het helemaal zacht is en lijkt op draadjesvlees. Laat iets afkoelen. ",
        "Schep het vlees uit de bouillon met een schuimspaan en trek het met je vingers in kleine plukjes. Verwijder eventuele vliesjes. Breng de bouillon opnieuw aan de kook.\u00a0",
        "Schil ondertussen de aardappelen en snijd ze in blokjes van 2 cm. Kook de blokjes in 12-14 min. beetgaar in de bouillon. Kook de tuinerwten de laatste 1 min. mee. Giet af, maar bewaar het kookvocht. Dit kun je goed gebruiken als basis voor soep.\u00a0",
        "Schil ondertussen de peen en snijd hem in blokjes van 1 cm. Verhit de olie in een koekenpan op middelhoog vuur en bak de blokjes peen 4 min. Giet er 100 ml water bij en \u2018stoom\u2019 nog 5 min.  ",
        "Kook de eieren in water in 8 min. hard. Giet af en spoel onder koud stromend water om ze te laten schrikken. Pel en halveer. ",
        "Snipper de ui. Snijd de augurken en zilveruitjes fijn. Rasp de appel op een grove rasp. Meng in een grote kom de aardappel met het rundvlees, de tuinerwten, wortel, ui, appel, zilveruitjes en fijngesneden augurken met de mayonaise en een scheutje van het vocht uit de pot augurken. Breng op smaak met zout en peper. ",
        "Schep de salade in een bergje op een grote schaal en strijk de bovenkant glad. Snijd 4 augurken in de lengte in dunne plakjes, maar laat ze aan 1 kant aan elkaar zitten zodat een waaier ontstaat. Leg ze ter garnering op de salade, samen met de gehalveerde eieren. Bestuif met het paprikapoeder. "
    ],
    "spiciness": "",
    "tags": [
        "vooraf te maken",
        "hollands",
        "bijgerecht",
        "koken"
    ],
    "tips": [
        "De koude schotel is nog lekkerder na een paar uur in de koelkast. Dek af met vershoudfolie en zet 4-7 uur in de koelkast voor het serveren.  "
    ],
    "title": "In Limburg zijn ze er dol op: koude schotel, of 'kalde schottel' in de volksmond. Dit klassieke gerecht moet je zelf eens gemaakt hebben, ook als je niet uit het Zuiden komt!",
    "waitTime": "2 uur wachten"
}