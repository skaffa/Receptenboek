{
    "bakeTime": "20 min. oventijd",
    "calories": "530 kcal",
    "id": "R1194736",
    "ingredients": [
        "1  middelgroot ei",
        "1  citroen",
        "180 g fijne kristalsuiker",
        "3\u00bd el vloeibare honing",
        "100 g amandelmeel",
        "1  vanillestokje",
        "1  handsinaasappel",
        "3 blaadjes gelatine",
        "200 ml granaatappelsap",
        "10 g poedersuiker",
        "500 g diepvries bessen en bramen",
        "\u00bd el water",
        "\u00bd tl baking soda",
        "250 ml verse slagroom",
        "250 ml mascarpone"
    ],
    "necessary": [
        "vershoudfolie",
        "bakpapier",
        "staafmixer met hoge beker",
        "bakblik (10 x 10 cm)",
        "glazen (250 ml)"
    ],
    "nutrition": [
        "energie 530 kcal",
        "koolhydraten 39 g waarvan suikers 34 g",
        "natrium 40 mg",
        "eiwit 6 g",
        "vet 38 g waarvan verzadigd 25 g",
        "vezels 4 g"
    ],
    "pageTitle": "Mini-trifles met amandelkoekjes, bessencr\u00e8me en honeycomb recept",
    "portions": "6 personen",
    "prepTime": "1 uur bereiden",
    "preparation": [
        " Splits het ei (de eidooier wordt niet gebruikt) en pers de citroen uit. Doe het eiwit in een kom, voeg een\u00bd el citroensap toe en klop met een mixer tot stijve pieken. Bewaar de rest van het citroensap. Klop de helft van de suiker en \u00bd el honing erdoor. Spatel het amandelmeel erdoor. Halveer het vanillestokje in de lengte en schraap het merg eruit. Boen de sinaasappel schoon en rasp de oranje schil. Spatel de helft van het vanillemerg en de helft van het sinaasappelrasp door het deeg. Haal uit de kom, wikkel in vershoudfolie en laat 2 uur rusten in de koelkast.",
        " Week de gelatine 5 min. in koud water. Breng ondertussen het granaatappelsap aan de kook in een kleine pan. Knijp het water uit de gelatine en voeg toe aan de pan. Roer door tot het is opgelost en schenk het mengsel voorzichtig in de glaasjes. Haal spetters met een (siliconen) spatel van de rand, zodat er een strakke laag ontstaat. Laat 30 min. afkoelen en zet vervolgens 1\u00bd uur in de koelkast tot het is opgesteven.",
        " Verwarm de oven voor op 150 \u00baC.  Rol met de hand 12 bolletjes van \u00d8 3 cm van het deeg en leg ze op een met bakpapier beklede bakplaat. Vorm er ronde koekjes van en druk iets platter. Bestuif met een zeefje met de poedersuiker. Bak de koekjes in de oven in 20 min. krokant aan de randen en zacht en gaar in het midden. Laat 15 min. op het bakpapier, daarna 30 min. op een rooster afkoelen.",
        " Haal uit het diepvriesfruit 16 Kaapse kruisbessen, 16 bramen en 16 blauwe bessen en houd apart. Verdeel de rest van de bessen in twee\u00ebn. Verhit ondertussen een pan zonder olie of boter en doe 1 deel van de bessen erin.  Breng aan de kook, giet het achtergehouden citroensap erbij en laat 2 min. koken. Doe in een hoge beker, pureer met de staafmixer heel fijn, doe in een ruime kom en laat helemaal afkoelen.",
        "Bekleed het bakblik met bakpapier. Meng 50 g kristalsuiker met de rest van de honing en het water in een steelpan. Breng aan de kook en laat ca. 5 min. al roerend met een houten lepel op middelhoog vuur koken tot het een lichte karamelkleur heeft. Doe de baking soda erbij en roer snel en goed door met een garde. Let op, het schuimt, komt omhoog en is erg heet. Schenk het mengsel direct in het bakblik, schud heen en weer om egaal te verspreiden. Laat in 20 min. uitharden en breek dan in 6 mooie, puntige stukken.",
        "Klop de slagroom met de rest van het vanillemerg en 20 g suiker stijf en houd apart. Doe de mascarpone bij de kom gepureerde bessen. Meng met een spatel met de rest van de suiker (20 g) tot een egale, paarse cr\u00e8me.",
        " Verdeel het mascarponemengsel in een strakke laag over de jelly in de glaasjes. Verdeel de achtergehouden bessen erover, daarover \u2153 van de vanilleroom. Leg per glaasje 2 koekjes erop. Dek af met de rest van de vanilleroom. Steek de mooiste honeycombschotsen in het midden van de trifles en verdeel de achtergehouden, koude bessen eromheen. Serveer direct."
    ],
    "spiciness": "",
    "tags": [
        "gebak",
        "nagerecht",
        "kerst",
        "kerstdesserts",
        "kersttaart"
    ],
    "tips": [
        "Varieer naar smaak met verschillende soorten sappen en (diepvries-)bessen. Houd er rekening mee dat verhoudingen qua structuur, zoet- en zuurgraad daarmee kunnen veranderen, dus proef goed tijdens de bereiding en pas aan waar nodig.",
        "Bereid v\u00f3\u00f3r het diner alle elementen van de trifle voor. Bouw \u2019m vlak voor serveren op. De pudding, koekjes en bessencr\u00e8me kun je 1 dag van tevoren maken. Maak de honeycomb max. 3 uur van tevoren en bewaar in een met bakpapier beklede, afsluitbare bak. Klop de slagroom max. 4 uur van tevoren lobbig, bewaar afgedekt in de koelkast. Klop hem voor gebruik wat op."
    ],
    "title": "Mini-trifles! Het oogstrelende coverrecept, maar dan in het klein. Voor kleine gezelschappen. ",
    "waitTime": "3 uur wachten"
}