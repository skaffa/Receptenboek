{
    "bakeTime": "",
    "calories": "100 kcal",
    "id": "R1195178",
    "ingredients": [
        "500 g verse kabeljauwfilets",
        "1  middelgroot ei",
        "2 el Koh Thai red curry paste",
        "1 el Koh Thai fish sauce",
        "\u00bd el suiker",
        "5  diepvries kaffir limoenblaadjes",
        "75 g sperziebonen",
        "200 ml arachideolie",
        "\u00bd  komkommer",
        "1  sjalotje",
        "1 el gezouten dry roasted pinda",
        "150 ml zoete chilisaus"
    ],
    "necessary": [],
    "nutrition": [
        "energie 100 kcal",
        "koolhydraten 5 g waarvan suikers 4 g",
        "natrium 240 mg",
        "eiwit 6 g",
        "vet 6 g waarvan verzadigd 1 g"
    ],
    "pageTitle": "Thaise viskoekjes recept",
    "portions": "16 personen",
    "prepTime": "35 min. bereiden",
    "preparation": [
        "Dep de kabeljauw goed droog en snijd zo fijn mogelijk. Schep in een kom. Klop het ei goed los en voeg samen met de rodecurrypasta, vissaus en suiker toe aan de vis. Verwijder de nerven van de limoenblaadjes, rol de bladen op. Snijd eerst in dunne repen en vervolgens zo fijn mogelijk. Verwijder de puntjes van de sperziebonen en snijd in stukjes van 2-3 mm. Schep met het limoenblad door het vismengsel. Kneed met de hand 5 min. goed door. Het mengsel wordt stevig en elastisch. Is dat nog niet het geval, kneed dan nog even door.",
        "Maak met natte handen van het mengsel platte koekjes van 1 cm dik en \u00d8 7 cm. Verhit de helft van de arachideolie in een diepe koekenpan of wok zodat de koekjes straks tot de helft onderstaan. Leg een deel van de koekjes voorzichtig in de pan en bak ze 8-10 min. Keer halverwege. Houd ze goed in de gaten. Haal ze met een schuimspaan uit de pan en laat uitlekken op keukenpapier. Herhaal met de rest van de koekjes. Voeg voor de volgende batch (eventueel) extra olie toe.",
        "Halveer ondertussen \u00bc van de komkommer (per 16 viskoekjes) in de lengte, snijd de helften in de lengte door en snijd de 4 repen in zo dun mogelijke plakjes. Snijd de sjalot in kwarten en snijd de kwarten in zo dun mogelijke plakjes. Hak de pinda\u2019s fijn. Doe in een kommetje, schenk de chilisaus erover en schep om. Dip elk viskoekje in de chilisaus, leg met een lepeltje bij elke hap wat komkommer of sjalot erop voor extra crunch."
    ],
    "spiciness": "licht pittig",
    "tags": [
        "thais",
        "aziatisch",
        "borrelhapje",
        "zomer",
        "frituren"
    ],
    "tips": [
        "Soms wordt de kousenband in dit recept vervangen door haricots verts of sperziebonen, dat hebben wij ook gedaan. Thaise basilicum vind je soms ook terug in deze viskoekjes. ",
        "Je kunt de ingredi\u00ebnten ook fijnmalen in de keukenmachine. Maar door alles fijn te snijden en vervolgens goed te kneden krijg je de structuur zoals je \u2019m ook in Thailand proeft!"
    ],
    "title": "Deze Thaise viskoekjes, tod mun pla, hebben als basis witvis, rode currypasta, vissaus en limoenblad.",
    "waitTime": ""
}