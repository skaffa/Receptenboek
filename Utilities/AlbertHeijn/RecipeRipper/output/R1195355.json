{
    "bakeTime": "12 min. oventijd",
    "calories": "510 kcal",
    "id": "R1195355",
    "ingredients": [
        "20 g ongezouten roomboter",
        "40 g ongezouten pistachenoten",
        "2 plakjes diepvries roomboterbladerdeeg",
        "1  vanillestokje",
        "500 ml volle melk",
        "50 ml verse slagroom",
        "500 g verse pruimen",
        "75 g kristalsuiker",
        "4  middelgrote eieren",
        "1 el maizena"
    ],
    "necessary": [
        "bakkwastje",
        "bakpapier"
    ],
    "nutrition": [
        "energie 510 kcal",
        "koolhydraten 48 g waarvan suikers 35 g",
        "natrium 160 mg",
        "eiwit 12 g",
        "vet 29 g waarvan verzadigd 15 g",
        "vezels 4 g"
    ],
    "pageTitle": "Custardtoetje met bladerdeeg en pruimen recept",
    "portions": "4 personen",
    "prepTime": "25 min. bereiden",
    "preparation": [
        "Verwarm de oven voor op 180 \u00b0C. Smelt de boter in een steelpan. Hak ondertussen de pistachenoten fijn. Prik de vellen bladerdeeg in met een vork, bestrijk ze licht met de gesmolten boter en bestrooi met een dunne laag pistachenoten (houd de rest apart). Snijd elk plakje bladerdeeg in 4 stroken en leg ze op een met bakpapier beklede bakplaat. Bak de stengels in 12-14 min. goudbruin en gaar.",
        "Halveer ondertussen het vanillestokje in de lengte en schraap het merg eruit. Verwarm de melk en slagroom met het vanillemerg en het -stokje tot net tegen de kook aan. Laat ca. 8 min. trekken onder regelmatig roeren.",
        "Halveer ondertussen de pruimen en verwijder de pit. Snijd de pruimen in kwarten en bestrooi met \u2153 van de suiker. Splits de eieren. De eiwitten worden niet gebruikt. Klop de eidooiers met de maizena en de rest van de suiker los met een garde.",
        "Haal het room-melkmengsel van het vuur en verwijder het vanillestokje. Schenk het warme roommengsel in een dun straaltje bij de eidooiers onder stevig kloppen met een garde.",
        "Schenk het mengsel terug in de steelpan en verwarm onder voortdurend roeren ca. 6 min. op middelhoog vuur. De custard is goed als hij aan een pollepel blijft plakken en een streep die je daarop trekt met je vinger niet doorloopt.",
        "Verdeel de nog warme custard over de kommen. Schep in elke kom wat gesuikerde pruimen en leg op elke kom 2 pistachestengels. Bestrooi de toetjes met de rest van de pistache."
    ],
    "spiciness": "",
    "tags": [
        "oven",
        "nagerecht",
        "zomer"
    ],
    "tips": [
        "Eiwitten kun je goed invriezen, zodat je ze op een later moment kunt gebruiken voor een ander gerecht. In de vriezer kun je eiwitten een maand bewaren.",
        "Het Nederlandse pruimenseizoen loopt tot begin september. Geen Nederlandse pruimen in de winkel? Met AH Pluot pruimen is dit gerecht ook heerlijk."
    ],
    "title": "Fan van gele room? Dan is dit custardtoetje met bladerdeeg en pruimen iets voor jou.",
    "waitTime": ""
}