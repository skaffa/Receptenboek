{
    "bakeTime": "",
    "calories": "620 kcal",
    "id": "R1186513",
    "ingredients": [
        "397 g gecondenseerde volle melk met suiker",
        "\u00bd tl zeezout",
        "1 l kaneelijs",
        "1 l chocoladeijs",
        "1  brioche brood",
        "192 g Maltesers",
        "500 g mascarpone",
        "200 g chocolade extra puur 72%",
        "150 g witte rolfondant",
        "2 g poedersuiker"
    ],
    "necessary": [
        "kom (inhoud 3 liter, \u00d8 23 cm)",
        "deegroller",
        "steruitsteekvorm",
        "paletmes"
    ],
    "nutrition": [
        "energie 620 kcal",
        "koolhydraten 68 g",
        "natrium 265 mg",
        "eiwit 9 g",
        "vet 34 g waarvan verzadigd 21 g",
        "vezels 3 g"
    ],
    "pageTitle": "Chocobombe recept",
    "portions": "16 personen",
    "prepTime": "45 min. bereiden",
    "preparation": [
        "Zet het ongeopende blikje gecondenseerde melk in een pan en voeg zo veel water toe dat het blikje onder staat.  Breng het water aan de kook en laat 3 uur op laag vuur koken met de deksel op de pan. De melk gaat nu karamelliseren. Controleer af en toe of er nog voldoende water in de pan zit. Voeg anders wat extra warm water toe. Neem het blikje uit de pan en laat 30 min. afkoelen. Open het blikje en meng het zeezout door de karamel.",
        "Laat het kaneel- en chocolade-ijs buiten de vriezer in ca. 15 min. zachter worden. Snijd ondertussen de brioche in plakken van \u00bd cm dik. Bekleed de kom met 3 lagen vershoudfolie. Bedek de bodem en zijkant met 2/3 van de plakken brioche. Er mag geen ruimte tussen de plakken zitten.",
        "Meng de helft van de Maltesers door het kaneelijs en schep in de kom. Verdeel de karamel erover. Meng de rest van de Maltesers door het chocolade-ijs en verdeel over de karamel. Dek af met de rest van de brioche en bedek de kom met een strakke laag vershoudfolie. Zet minimaal 9 uur in de vriezer.",
        "Haal de mascarpone uit de koelkast. Breng een pan met een laagje water aan de kook. Breek de chocolade in stukjes, doe in een vuurvaste kom en hang die kom in de pan met heet water. Zorg dat de kom het water niet raakt. Laat de chocolade smelten en roer af en toe. Haal de kom van de pan en laat 5 min. staan. Meng de mascarpone door de gesmolten chocolade tot chocoladecr\u00e8me.",
        "Bestrooi ondertussen het werkblad en de rolfondant met poedersuiker en rol de fondant uit tot een lap van 2 mm dik. Steek er met de uitsteekvormen grote en kleine sterren uit. ",
        "Neem de bombe uit de vriezer en stort voorzichtig op een (gekoelde) serveerschaal. Bestrijk met het paletmes of de spatel rondom met de chocoladecr\u00e8me. Bekleed de bombe met de sterren."
    ],
    "spiciness": "",
    "tags": [
        "vooraf te maken",
        "nagerecht",
        "kerst",
        "oud & nieuw",
        "winter",
        "kerstdesserts"
    ],
    "tips": [
        "Feestje bij je thuis met oud en nieuw? Ook dan kun je je gasten met de chocobombe verrassen.",
        "Heb je na kerst nog bombe over? Dan kun je \u2018m nog 4 dagen in de vriezer bewaren.",
        "Je kunt dit gerecht tot en met het in de vriezer plaatsen, 4 dagen van tevoren maken. "
    ],
    "title": "Dit toetje smaakt net zo fantastisch als 'ie eruit ziet. Met recht de knaller van de avond!",
    "waitTime": "12 uur 30 min. wachten"
}