{
    "bakeTime": "",
    "calories": "730 kcal",
    "id": "R1186331",
    "ingredients": [
        "300 g tipo 00-meel",
        "7  middelgrote eieren",
        "1 snufje zout",
        "2 g tarwebloem",
        "600 g verse spinazie",
        "15 g Parmigiano Reggiano",
        "300 g mascarpone",
        "1 mespunt gedroogde nootmuskaat",
        "50 g ongezouten roomboter",
        "10  verse salieblaadjes"
    ],
    "necessary": [
        "pastamachine",
        "spuitzak"
    ],
    "nutrition": [
        "energie 730 kcal",
        "koolhydraten 32 g",
        "natrium 410 mg",
        "eiwit 24 g",
        "vet 55 g waarvan verzadigd 31 g",
        "vezels 5 g"
    ],
    "pageTitle": "Antonio Carluccio\u2019s reuzenravioli met verrassing recept",
    "portions": "4 personen",
    "prepTime": "1 uur bereiden",
    "preparation": [
        "Draai in de keukenmachine van het meel, 3 eieren en het zout een homogeen deeg. Haal het deeg door de pastamachine volgens de gebruiksaanwijzing. Stel de pastamachine in op een deegdikte van ca. 1 cm en haal een deel van het deeg erdoor. Herhaal dat een paar keer met hetzelfde deeg en pas de dikte stapsgewijs aan tot 1-2 mm. Je krijgt dan een heel gladde lap deeg van 15-18 cm breed.",
        "Snijd de lap deeg in stukken van ca. 30 cm lang. Bestuif de helft van de deegstukken met bloem en bedek elk stuk met vershoudfolie. Leg deze deegstukken op elkaar, rol op en bewaar maximaal 4 weken in de vriezer. De andere helft gebruik je om de ravioli te maken. Steek 8 cirkels van \u00d8 11 cm uit het deeg (bijvoorbeeld met een kommetje). Laat ze afgedekt met een schone theedoek rusten tot je ze gaat koken.",
        "Kook voor de vulling de spinazie kort in water met zout. Giet af (knijp er zo veel mogelijk water uit), laat afkoelen en hak fijn. Rasp de Parmezaanse kaas. Meng de spinazie in een kom met de mascarpone (of ricotta), 2/3 van de kaas en de nootmuskaat. Schep het in de spuitzak. Spuit een krans spinazievulling op het midden van elke pastacirkel en zorg voor genoeg ruimte in het midden om er een eidooier in te leggen. Spuit nog  een krans vulling boven op de eerste en zorg dat er nog steeds ruimte voor de dooier is. De totale hoogte moet 1\u00bd cm zijn.",
        "Splits 4 eieren. Leg voorzichtig een eidooier in de open ruimte. Bestrijk de pasta rondom de vulling met water. Leg er een tweede pastacirkel op en druk beide lagen rondom de vulling stevig op elkaar. Zorg dat je het midden niet plet; gebruik eventueel een vork. Vul zo ook de overige cirkels zodat je uiteindelijk 4 reuzenravioli hebt. Laat de ravioli in een pan met ruim kokend water met zout glijden (1 of 2 tegelijk) en laat 5 min. koken. De pasta wordt gaar, de dooiers blijven zacht.",
        "Verwarm de boter en salie in een kleine koekenpan rustig tot de boter schuimt. Leg op elk bord een raviolo en giet de hete boter erover. Bestrooi met zout, peper en de rest van de Parmezaanse kaas. De verrassing is de \u2018explosie\u2019 van de heldergele dooier als je je vork erin steekt."
    ],
    "spiciness": "",
    "tags": [
        "zonder vlees/vis",
        "oven",
        "italiaans",
        "pasta",
        "voorgerecht",
        "kerst"
    ],
    "tips": [
        "LET OP! Het gebruik van rauwe eieren wordt met het oog op salmonella- besmetting sterk afgeraden voor kwetsbare groepen, zoals kinderen tot 5 jaar, ouderen, zieken en zwangere vrouwen. Voor deze groepen zijn recepten met rauwe eieren niet geschikt."
    ],
    "title": "Antonio Carluccio: \u2018Dit recept heb ik 25 jaar geleden gestolen van de kok van het legendarische restaurant San Domenico in Imola.\u2019",
    "waitTime": ""
}