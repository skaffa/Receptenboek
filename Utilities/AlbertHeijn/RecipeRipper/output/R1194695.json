{
    "bakeTime": "8 min. oventijd",
    "calories": "425 kcal",
    "id": "R1194695",
    "ingredients": [
        "1 kg Gieser Wildeman stoofpeer",
        "1  citroen",
        "750 ml soepele rode wijn",
        "200 g Van Vliet perenrood suiker voor stoofperen",
        "1  kaneelstokje",
        "1  laurierblad",
        "4  kruidnagels",
        "6  kardemompeulen",
        "160 g witte basterdsuiker",
        "15 g ongezouten roomboter",
        "15 g amandelschaafsel",
        "2 el koud water",
        "25 g patentbloem"
    ],
    "necessary": [
        "ijsmachine",
        "bakpapier",
        "bakplaten",
        "ijsbolletjestang"
    ],
    "nutrition": [
        "energie 425 kcal",
        "koolhydraten 91 g waarvan suikers 73 g",
        "natrium 120 mg",
        "eiwit 2 g",
        "vet 5 g waarvan verzadigd 2 g",
        "vezels 5 g"
    ],
    "pageTitle": "Sorbet van stoofperen met kletskoppen recept",
    "portions": "4 personen",
    "prepTime": "30 min. bereiden",
    "preparation": [
        "Bevries de bak van de ijsmachine 12 uur van tevoren.",
        "Snijd de peren in vieren en verwijder de schil en de klokhuizen. Schil met een dunschiller de gele schil van de citroen.",
        "Breng de wijn met de peren, citroenschil, het perenrood, kaneelstokje, laurierblaadje, de kruidnagels en kardemompeulen aan de kook. Zet het vuur dan laag en laat met de deksel op de pan in 45 min. gaar worden. Laat vervolgens in ca. 1 uur helemaal afkoelen.",
        "Pers de citroen uit en doe het sap met de peren, 200 ml van het kookvocht zonder de smaakmakers en 100 g basterdsuiker  (per 4 personen) in de blender en meng tot een gladde massa. Draai in ca. 1 uur in de ijsmachine tot een egale sorbet die stevig genoeg is om bolletjes van te maken.",
        "Verwarm ondertussen de oven voor op 200 \u00b0C. Laat de roomboter op kamertemperatuur komen en klop met een garde los tot iets luchtig. Hak het amandelschaafsel wat fijner. Voeg samen met de rest van de suiker, het water en een snuf zout toe aan het mengsel en klop in 1 min. tot een mooie, gebonden massa. Spatel de bloem erdoor en meng tot een glad beslag.",
        "Schep in totaal 8 hoopjes van het beslag op 2 met bakpapier beklede bakplaten, 4 per bakplaat. Leg ze 10 cm uit elkaar ze lopen erg uit. Druk een beetje plat en bak ze net onder en boven het midden van de oven in ca. 8 min goudbruin en krokant. Laat afkoelen.",
        "Maak met een ijslepel mooie bollen van de stoofperensorbet en serveer met de kletskoppen."
    ],
    "spiciness": "",
    "tags": [
        "vegetarisch",
        "vooraf te maken",
        "oven",
        "nagerecht",
        "kerst",
        "winter",
        "kerstdesserts"
    ],
    "tips": [
        "Geen ijsmachine? Geen punt Doe bij stap 4 de massa in een lage diepvriesbak. Bevries minimaal 6 uur. Zet de bak vervolgens met de onderkant in een laagje warm water in de gootsteen, zodat het ijs loskomt van de bak. Breek het ijs in stukken en maal alles in de keukenmachine in 10 min. tot een gladde sorbet. Let op: de sorbet wordt zo zachter dan in een ijsmachine. Eenmaal tot ijs gemalen, kun je de sorbet ook nog in een compacte diepvriesbak doen en 30 min. terugvriezen, zodat je mooiere bollen kunt maken.",
        "Geen ijsmachine? Hij is nu verkrijgbaar bij Albert Heijn.",
        "Eten er kinderen mee? Vervang de wijn door rode-druivensap en voeg 50 g minder perenrood toe.",
        "Heb je geen 2 bakplaten? Bak de kletskoppen in 2 delen."
    ],
    "title": "Sorbet van stoofperen: een vertrouwd kerstgerecht in een bijzonder mooi en lekker nieuw jasje.",
    "waitTime": "15 uur wachten"
}