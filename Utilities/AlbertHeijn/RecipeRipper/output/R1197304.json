{
    "bakeTime": "1 uur 30 min. oventijd",
    "calories": "400 kcal",
    "id": "R1197304",
    "ingredients": [
        "2  witte scharreleieren",
        "125 g fijne kristalsuiker",
        "\u00bd el wittewijnazijn",
        "1\u00bd tl vanille-extract",
        "1 tl maizena",
        "30 g amandelmeel",
        "60 g Nutella hazelnootpasta",
        "125 g mascarpone",
        "75 g verse frambozen"
    ],
    "necessary": [
        "handmixer",
        "spuitzak",
        "bakpapier"
    ],
    "nutrition": [
        "energie 400 kcal",
        "koolhydraten 44 g waarvan suikers 42 g",
        "natrium 40 mg",
        "eiwit 6 g",
        "vet 22 g waarvan verzadigd 11 g",
        "vezels 1 g"
    ],
    "pageTitle": "Meringues met hazelnootcreme recept",
    "portions": "4 personen",
    "prepTime": "20 min. bereiden",
    "preparation": [
        " Verwarm de oven voor op 100 \u00b0C. Splits de eieren, het eigeel wordt niet gebruikt. Doe de eiwitten in een schone, vetvrije kom en klop met een mixer met schone garden op de hoogste stand in 5 min. stijf. Voeg beetje bij beetje de suiker en vervolgens de azijn en \u2154 van het vanille-extract toe. Klop het eiwit met de mixer tot je een stevig en glanzend eiwitschuim hebt. Zeef de maizena erboven en spatel samen met \u215a van het amandelmeel erdoor.",
        " Schep het eiwit in een spuitzak. Teken op bakpapier 4 cirkels van \u00d8 8 cm (per 4 personen). Keer het papier om en leg op een bakplaat. Spuit 4 dichte cirkels met het eiwit en spuit vervolgens een buitenrand erover, zodat deze wat hoger wordt. Bak de meringues in ca. 1\u2153 uur in de oven droog en gaar. Zet de oven uit, maar laat de meringues er nog 1 uur in staan met de ovendeur dicht.",
        " Doe de helft van de hazelnootpasta in een vuurvaste kom. Hang de kom in een iets grotere pan met bijna kokend water en laat de pasta iets vloeibaarder worden (au bain-marie). Klop ondertussen de mascarpone met de rest van de hazelnootpasta en de rest van het vanille-extract en doe in de spuitzak.",
        " Schep in elke meringue eerst een \u2153 tl gesmolten hazelnootpasta en spuit vervolgens de hazelnootcre\u0300me erin. Garneer met de frambozen en besprenkel met de rest van de gesmolten hazelnootpasta. Bestrooi met de rest van het amandelmeel."
    ],
    "spiciness": "",
    "tags": [
        "vooraf te maken",
        "oven",
        "gebak",
        "advertorial"
    ],
    "tips": [
        "De meringues kun je 2 dagen van tevoren maken. Bewaar in vershoudfolie op een droge, koele plek."
    ],
    "title": "Wij zijn de persoon die besloot eiwit lang en hard te kloppen voor eeuwig dankbaar, want zo werd meringue geboren! In dit  nagerecht combineer je meringue met nutella, mascarpone en frambozen. ",
    "waitTime": "1 uur wachten"
}