{
    "bakeTime": "15 min. oventijd",
    "calories": "155 kcal",
    "id": "R1186277",
    "ingredients": [
        "125 g ongezouten roomboter",
        "250 g tarwebloem",
        "100 g witte basterdsuiker",
        "3  middelgrote eieren",
        "1  vanillestokje",
        "250 g poedersuiker",
        "2 el cacaopoeder"
    ],
    "necessary": [
        "keukenmachine",
        "deegroller",
        "bakpapier",
        "cocktailprikker"
    ],
    "nutrition": [
        "energie 155 kcal",
        "koolhydraten 25 g",
        "natrium 10 mg",
        "eiwit 2 g",
        "vet 5 g waarvan verzadigd 3 g",
        "vezels 1 g"
    ],
    "pageTitle": "Spinnenwebkoekjes recept",
    "portions": "25 porties",
    "prepTime": "15 min. bereiden",
    "preparation": [
        "Snijd de koude boter in stukjes. Meng de boter, bloem, suiker en eidooier in de keukenmachine tot een kruimelig deeg. Snijd het vanillestokje over de lengte open, schraap met de punt van een mes het merg eruit en voeg toe. Meng nogmaals. Vorm een samenhangende bol, verpak in vershoudfolie en laat 1 uur rusten in de koelkast.",
        "Verwarm de oven voor op 175 \u00b0C. Rol het deeg uit tot een lap van 4 mm dik. Snijd er zeshoekjes uit van \u00d8 ca. 6 cm. Knip eventueel een sjabloon van (bak)papier. Leg de koekjes op 2 met bakpapier beklede bakplaten. Bak de koekjes onder elkaar in 12-15 min. goudbruin en gaar. Verwissel de bakplaten halverwege. Laat de koekjes in 1 uur helemaal afkoelen.",
        "Klop ondertussen de eiwitten los in een kom. Meng beetje bij beetje door de poedersuiker tot je een dik glazuur hebt. Het kan zijn dat je niet al het eiwit nodig hebt. Doe de helft van het dikke glazuur in een aparte kom en meng de cacaopoeder erdoor.",
        "Vouw 2 cornetjes: knip een rechthoekig stuk bakpapier diagonaal doormidden. Je krijgt dan twee driehoeken. Rol van elke driehoek een friteszakje. Doe van elke kleur dik glazuur 2 el in een cornetje en vouw het papier aan de bovenkant van de cornetjes dicht. ",
        "Verdun de rest van beide soorten glazuur in de kommetjes tot een lopend glazuur door er wat water of water en extra eiwit aan toe te voegen. Verdeel het dunne glazuur over de koekjes: de helft van de koekjes met het witte en de andere helft met het donkere glazuur. Knip een klein puntje van de cornetjes. Teken met het dikke (en andere kleur) glazuur spiraalsgewijs de contouren van het koekje na, van buiten naar binnen. Trek met de cocktailprikker vanuit het midden van het koekje naar elk hoekje een streep, dwars door het glazuur zodat er een spinnenweb ontstaat. Laat de koekjes 3 uur drogen."
    ],
    "spiciness": "",
    "tags": [
        "gebak",
        "halloween",
        "traktatie",
        "herfst",
        "bakken",
        "kinderrecepten"
    ],
    "tips": [
        "Heb je geen 2 bakplaten of passen er geen 2 in de oven? Bak de koekjes dan na elkaar in twee keer 12-15 min. gaar."
    ],
    "title": "Bang voor spinnen? Eet ze gewoon op! Nou ja, hun web dan... ",
    "waitTime": "5 uur wachten"
}