{
    "bakeTime": "",
    "calories": "310 kcal",
    "id": "R1197829",
    "ingredients": [
        "10 g verse Italiaanse kruidenmix",
        "4 tenen knoflook",
        "4 el milde olijfolie",
        "2 tl venkelzaad",
        "4  gedroogde gewelde abrikozen",
        "200 g varkenshaas",
        "8 plakken ontbijtspek",
        "15 g ongezouten roomboter"
    ],
    "necessary": [
        "bakpapier",
        "keukentouw",
        "aluminiumfolie"
    ],
    "nutrition": [
        "energie 310 kcal",
        "koolhydraten 5 g waarvan suikers 4 g",
        "natrium 360 mg",
        "eiwit 17 g",
        "vet 24 g waarvan verzadigd 7 g",
        "vezels 1 g"
    ],
    "pageTitle": "Mini-varkensrollade met abrikozen en Italiaanse kruiden recept",
    "portions": "4 personen",
    "prepTime": "30 min. bereiden",
    "preparation": [
        "Zet 4 bakjes (per 4 personen) klaar. Snijd de oregano, rozemarijn, salie en tijm uit de kruidenmix fijn, doe elk kruid in een apart bakje. Snijd de knoflook fijn. Verhit \u00be van de olie in een koekenpan en bak de knoflook met het venkelzaad 3 min. op middelhoog vuur. Verdeel over de bakjes kruiden. Snijd de abrikozen zo fijn mogelijk en verdeel ook over de bakjes.",
        "Snijd de varkenshaas in de lengte in 4 plakken (per 4 personen). Leg steeds 1 plak tussen 2 vellen bakpapier en sla met de achterkant van een pan tot 1 cm dikte.",
        "Leg steeds 2 plakjes spek overlappend naast elkaar. Leg er een plak varkenshaas op en verdeel de inhoud van 1 bakje erover. Bestrooi met peper en eventueel zout en rol op. Leg een groot stuk keukentouw op je snijplank. Leg er steeds een rollade op met de open kant naar boven. Haal het touw aan beide kanten omhoog, draai een kwartslag en vouw naar onder. Herhaal zodat het touw een achtpuntige ster vormt. Bind vast en knip de uiteinden af. ",
        "Verhit de rest van de olie in een koekenpan op middelhoog vuur en bak de rollades in 7 min. rondom bruin. Draai het vuur laag, doe de boter erbij, wentel de rollades erdoor en bak nog 3 min. Laat 2 min. rusten onder aluminiumfolie."
    ],
    "spiciness": "",
    "tags": [
        "glutenvrij",
        "vooraf te maken",
        "hoofdgerecht",
        "kerst",
        "winter",
        "bakken",
        "shared dining",
        "kerstdiner"
    ],
    "tips": [
        "Tot en met stap 3 kun je de rollades 1 dag van tevoren maken. Bewaar verpakt in vershoudfolie in de koelkast. ",
        "Meer weten over kooktechnieken?"
    ],
    "title": "Shared dining heeft dit jaar ook z'n weg gevonden naar je kersttafel. En maar goed ook, want deze mini-varkensrollade met abrikozen en Italiaanse kruiden wil je met iedereen die je lief is delen.",
    "waitTime": ""
}