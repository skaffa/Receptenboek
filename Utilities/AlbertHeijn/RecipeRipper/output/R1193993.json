{
    "bakeTime": "30 min. oventijd",
    "calories": "790 kcal",
    "id": "R1193993",
    "ingredients": [
        "10 g zout",
        "265 ml koud water",
        "500 g Tipo 00 bloem voor pizzadeeg",
        "7 g gedroogde gist",
        "3 el traditionele olijfolie",
        "2 tenen knoflook",
        "600 g paddenstoelen voor risotto",
        "250 g mozzarella",
        "2 el griesmeel",
        "130 g Mutti le verdurine in tube",
        "15 g verse basilicum"
    ],
    "necessary": [
        "staande mixer met deeghaken",
        "bakpapier",
        "pizzasteen",
        "deegroller",
        "pizzaschep"
    ],
    "nutrition": [
        "energie 790 kcal",
        "koolhydraten 103 g waarvan suikers 10 g",
        "natrium 1320 mg",
        "eiwit 32 g",
        "vet 26 g waarvan verzadigd 10 g",
        "vezels 8 g"
    ],
    "pageTitle": "Pizza funghi recept",
    "portions": "4 personen",
    "prepTime": "35 min. bereiden",
    "preparation": [
        "Los in een kom het zout op in het water. Voeg in 1 keer de bloem en dan de gist toe. Mix 2 min. met een mixer met deeghaken of met de hand. Voeg in een dun straaltje \u2153 van de olijfolie toe. Kneed nog 4 min. met de mixer of met de hand.",
        "Haal het deeg uit de mengkom. Bol het deeg op door de zijkanten naar onderen te vouwen, het deeg een kwartslag te draaien en die handeling te herhalen. Leg het deeg in een ingevette kom, dek af en zet onder in de koelkast en laat het daar 20 uur rijpen.",
        "Neem het deeg uit de koelkast en laat 30 min. op kamertemperatuur komen. Verdeel in 4 gelijke porties. Bol de deegstukken op volgens de hierboven beschreven methode. Leg ze op een platte schaal of een met bakpapier beklede bakplaat. Laat afgedekt 3 tot 4 uur rijzen op kamertemperatuur, tot het deeg in volume is verdubbeld.",
        "Verwarm de oven met daarin een pizzasteen voor op 250 \u00b0C. Snijd ondertussen de knoflook en kruiden uit de schaal met paddenstoelen fijn. Halveer de grote paddenstoelen. Verhit de rest van de olie in een grote koekenpan en bak de paddenstoelen, knoflook met peper en zout 5 min. op hoog vuur tot ze goudbruin kleuren. Neem de pan van het vuur. Snijd de mozzarella in plakjes.",
        "Bestuif het werkblad met wat griesmeel. Neem een bol deeg en rol er met behulp van een deegroller een pizzabodem met een diameter van ca. 25 cm van. Klop het overtollige griesmeel eraf. Besmeer de pizzabodem met \u00bc van de verdurine en laat 1 cm van de rand vrij. Verdeel \u00bc van de paddenstoelen en een \u00bc van de mozzarella erover.",
        "Schep de pizza met een pizzaschep op de pizzasteen. Bak in 5-8 min. gaar in de oven. Schep de pizza uit de oven en bestrooi met wat basilicumblaadjes. Serveer direct. Bak zo ook de andere pizza\u2019s."
    ],
    "spiciness": "",
    "tags": [
        "zonder vlees/vis",
        "oven",
        "italiaans",
        "hoofdgerecht"
    ],
    "tips": [
        "Gorgonzola en Taleggio zijn ook erg lekker op deze pizza funghi. Vervang de mozzarella door 1 van beide of maak een combinatie.",
        "Heb je geen pizzasteen, verwarm dan je bakplaat 30 min. mee in de oven. Gebruik wel altijd bakpapier of een pizzaschep."
    ],
    "title": "Met deze pizza is het pas \u00e9cht een funghi-feest!",
    "waitTime": "24 uur 30 min. wachten"
}