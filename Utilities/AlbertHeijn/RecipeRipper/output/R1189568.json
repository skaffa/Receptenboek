{
    "bakeTime": "25 min. oventijd",
    "calories": "515 kcal",
    "id": "R1189568",
    "ingredients": [
        "750 g zoete aardappelen",
        "2 el traditionele olijfolie",
        "100 g ontbijtspek",
        "320 g zilveruitjes",
        "1\u00bd el balsamicoazijn",
        "1 el appelstroop",
        "50 g Parmigiano Reggiano",
        "75 g veldsla",
        "70 g ongezouten pecannoten"
    ],
    "necessary": [
        "bakpapier"
    ],
    "nutrition": [
        "energie 515 kcal",
        "koolhydraten 49 g",
        "natrium 560 mg",
        "eiwit 14 g",
        "vet 28 g waarvan verzadigd 6 g",
        "vezels 6 g"
    ],
    "pageTitle": "Herfstsalade met zoete aardappel recept",
    "portions": "4 personen",
    "prepTime": "20 min. bereiden",
    "preparation": [
        "Verwarm de oven voor op 200 \u00b0C.  Boen de aardappelen schoon en snijd met schil in stukken van 2 cm. Verdeel over een met bakpapier beklede bakplaat, besprenkel met de olie en bestrooi met peper en eventueel zout. Bak in het midden van de oven in ca. 25 min. gaar.",
        "Verhit ondertussen een koekenpan zonder olie of boter en bak het spek op middelhoog vuur in 5 min. krokant.  Neem uit de pan en laat uitlekken op keukenpapier. Laat ondertussen de zilveruitjes uitlekken en doe in een steelpan. Voeg de balsamicoazijn en appelstroop toe en breng aan de kook. Laat al roerend 1 min. zachtjes koken. Schaaf de Parmezaanse kaas met een kaasschaaf.  Meng de veldsla met de zoete aardappel, spek, balsamico-uitjes, kaas en pecannoten en verdeel over een grote schaal. "
    ],
    "spiciness": "",
    "tags": [
        "oven",
        "salade",
        "hoofdgerecht",
        "wat eten we vandaag"
    ],
    "tips": [
        "Je kunt voor een verrassende zoetzure bite de gewone zilveruitjes ook vervangen door uitjes met appelstroop en balsamico (pot 350 ml, Jonnie & Oos). Als je \u2019m in de schappen van jouw Albert Heijn-winkel ziet staan, kies dan vooral deze!",
        "Lekker met meergranenstokbrood."
    ],
    "title": "Salade alleen lekker in de zomer? Niet als je 'm vult met herfstgroenten.",
    "waitTime": ""
}