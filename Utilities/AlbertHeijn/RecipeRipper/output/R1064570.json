{
    "bakeTime": "35 min. oventijd",
    "calories": "450 kcal",
    "id": "R1064570",
    "ingredients": [
        "100 g gepelde pistachenoten",
        "20  kardemompeulen",
        "115 g zelfrijzend bakmeel",
        "1 tl bakpoeder",
        "115 g ongezouten roomboter",
        "2  middelgrote eieren",
        "145 g rietsuiker",
        "3 el espressopoeder",
        "250 g mascarpone",
        "2 el halfvolle melk"
    ],
    "necessary": [
        "vijzel",
        "bakpapier",
        "bakvormen (\u00d8 18 cm x 4 cm hoog)"
    ],
    "nutrition": [
        "energie 450 kcal",
        "koolhydraten 31 g",
        "natrium 200 mg",
        "eiwit 7 g",
        "vet 33 g waarvan verzadigd 17 g",
        "vezels 1 g"
    ],
    "pageTitle": "Koffie-kardemomtaart met pistachenoten recept",
    "portions": "8 personen",
    "prepTime": "20 min. bereiden",
    "preparation": [
        "Verwarm de oven voor op 170 \u00b0C. Verdeel de helft van de pistachenoten over een bakplaat en zet ca. 8 min. in het midden van de oven. Doe ondertussen 10 kardemompeulen in de vijzel.  Stamp ze zodat de peulen opensplijten en leg het zaad op een schoteltje. Doe hetzelfde met de overige 10 peulen, maar neem een ander schoteltje. Gooi de peulen weg en stamp beide porties zaadjes - houd ze gescheiden! \u2013 tot poeder. Hak de helft van de noten fijn. ",
        "Zeef het bakmeel en -poeder boven een beslagkom. Voeg de boter, eieren, 115 g suiker, 1 el espressopoeder en 1 schoteltje kardemompoeder toe en mix in 1 min. tot een gladde, romige massa. Spatel de fijngehakte noten erdoor. Verdeel het beslag over de bakvormen. Strijk de bovenkant glad en zet ze ca. 25 min. in het midden van de oven. Maak ondertussen de siroop en de topping.",
        "Doe 1 el espressopoeder, de rest van de kardemompoeder en 1 el suiker in een hittebestendige kom. Doe 25 ml kokende water erin en klop 1 min. tot de koffie en suiker zijn opgelost. Klop in een andere kom de mascarpone, 1 el espressopoeder, de rest van de suiker en melk door elkaar. De taarten zijn gaar als ze in het midden terugveren als je er met je pink zachtjes op drukt.",
        "Neem ze uit de oven, maar laat ze in de vorm zitten. Prik er gaatjes in als ze nog warm zijn en verdeel de siroop over beide taarten. Laat helemaal afkoelen.",
        "Maak met een paletmes de taarten rondom los van de rand. Zet ze allebei op een omgekeerde kom en druk de buitenring van de vorm voorzichtig naar beneden.",
        "Pak een taartschaal en schuif met een paletmes 1 taart op de schaal. Bestrijk met de helft van de vulling. Zet dan de andere taart erop en bestrijk met de rest van het mengsel. Bestrooi vlak voor het serveren met de rest van de noten. Bewaar tot gebruik in een plastic taartdoos in de koelkast."
    ],
    "spiciness": "",
    "tags": [
        "vooraf te maken",
        "engels",
        "gebak",
        "pasen",
        "bakken"
    ],
    "tips": [
        "Bron: \u00a9 Delia Smith 2013, Delia's Cakes published by Hodder and Stoughton",
        "Fotografie: \u00a9 Dan Jones"
    ],
    "title": "Koffie en kardemom vormen een sublieme combinatie. Proef zelf maar!",
    "waitTime": "1 uur wachten"
}