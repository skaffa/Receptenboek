{
    "bakeTime": "15 min. oventijd",
    "calories": "260 kcal",
    "id": "R1193206",
    "ingredients": [
        "270 g vers bladerdeeg",
        "\u00bd  biologische citroen",
        "125 ml water",
        "200 g fijne kristalsuiker",
        "1  kaneelstokje",
        "4  middelgrote eieren",
        "300 ml volle melk",
        "30 g tarwebloem"
    ],
    "necessary": [
        "muffinvorm met 12 holtes (ingevet)"
    ],
    "nutrition": [
        "energie 260 kcal",
        "koolhydraten 38 g waarvan suikers 28 g",
        "natrium 80 mg",
        "eiwit 5 g",
        "vet 10 g waarvan verzadigd 5 g"
    ],
    "pageTitle": "Pasteis de nata met bladerdeeg recept",
    "portions": "12 porties",
    "prepTime": "25 min. bereiden",
    "preparation": [
        " Verwarm de oven voor op 230 \u00b0C. Rol het koude bladerdeeg uit en rol op het bakpapier in de lengte strak op. Druk met je vingers de uitstekende deegrand op de rol plat, zodat je een egale, ronde rol krijgt. Snijd in 12 gelijke stukken. Bestuif het werkvlak met wat bloem en rol de stukken op de snijkant uit tot ronde plakjes van ca \u00f810 cm.",
        " Leg de plakjes in het midden van de ingevette muffinholtes en duw met je duim en wijsvinger aan tot aan de rand, tot er mooie bakjes ontstaan.  Let erop dat er geen lucht tussen de muffinvorm en het deeg zit.",
        " Schil met een dunschiller de gele schil van de citroen. Zorg ervoor dat je alleen de gele schil schilt en het wit aan de citroen laat.  Verhit het water, de suiker, het kaneelstokje en de citroenschil in een steelpan op hoog vuur. Breng aan de kook, roer door, zet het vuur laag en laat 3 min. zachtjes koken tot een suikersiroop. Haal van het vuur.",
        " Splits de eieren. Het eiwit wordt niet gebruikt. Roer met een garde de eidooiers los in een kom. Roer de melk er al kloppend door. Doe de bloem in een pan, voeg een scheut van het ei-melkmengsel toe en klop met een garde tot een glad beslag. Klop de rest van het ei-melkmengsel erdoor. Verhit het mengsel al roerend met een houten lepel 3 min. op laag tot middelhoog vuur. ",
        " Voeg al roerend de suikersiroop toe. Blijf continu roeren en goed over de bodem schrapen tot er een vla-achtige saus ontstaat. De custard heeft de gewenste dikte als hij op de achterkant van de lepel blijft hangen. Dit duurt ca. 3 min. Zeef de custard boven een kom. Schenk vervolgens in een maatbeker.",
        " Schenk de custard in de bladerdeegbakjes tot maximaal 1 cm onder de rand. Bak de pasteis in 15 min. goudbruin en gaar in het midden van de voorverwarmde oven.  Laat 5 min. afkoelen, haal ze met een scherp mesje uit het muffinblik en laat ze nog 10 min. verder afkoelen op een rooster. Serveer lauwwarm."
    ],
    "spiciness": "",
    "tags": [
        "oven",
        "nagerecht"
    ],
    "tips": [
        "Maak met de overgebleven eiwitten een pavlova of meringue. Kijk op ah.nl/allerhande voor receptinspiratie."
    ],
    "title": "Een romige pudding in een krokante jas: pasteis de nata.",
    "waitTime": "15 min. wachten"
}