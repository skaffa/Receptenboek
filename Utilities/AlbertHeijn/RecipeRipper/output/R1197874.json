{
    "bakeTime": "",
    "calories": "285 kcal",
    "id": "R1197874",
    "ingredients": [
        "100 g Flower Farm Bakken zonder palm",
        "\u00bd teen knoflook",
        "1 tl gedroogde dragon",
        "50 g zeekraal",
        "700 g knolselderij",
        "2 el milde olijfolie",
        "1  citroen",
        "100 ml Porcupine Ridge Sauvignon blanc"
    ],
    "necessary": [
        "rond uitsteekvormpje (\u00d8 ca. 5 cm)",
        "handmixer"
    ],
    "nutrition": [
        "energie 285 kcal",
        "koolhydraten 8 g",
        "natrium 400 mg",
        "eiwit 3 g",
        "vet 24 g waarvan verzadigd 6 g",
        "vezels 7 g"
    ],
    "pageTitle": "Vegan 'coquilles' van knolselderij met zeekraal recept",
    "portions": "4 personen",
    "prepTime": "45 min. bereiden",
    "preparation": [
        " Smelt het plantaardige alternatief voor boter in een koekenpan op laag vuur. Rasp de knoflook erboven en voeg de dragon toe. Breng op smaak met peper en eventueel zout. Verwarm 5 min. op laag vuur en zet het vuur uit. Schenk in een kom en laat 30 min. opstijven in de vriezer, zodat het stevig, maar nog wel schepbaar is.",
        "Doe ondertussen de zeekraal in een kom en giet er kokend water over. Laat 1 min. staat, giet af en spoel onder koud stromend water.",
        " Snijd de knolselderij in plakken van 2 cm dik. Steek met behulp van de uitsteekvorm 3 of 4 ronde rondjes uit de plakken totdat je 12 rondjes (per 4 personen) hebt. Snijd met een scherp mesje aan een kant van de knolselderijrondjes een rasterpatroon van een \u00bd cm diep.",
        " Verhit de olijfolie in een grote hapjespan en bak de rondjes 8 min. op middelhoog vuur. Keer af en toe. Bestrooi met peper en eventueel zout. Boen ondertussen de citroen schoon en rasp de gele schil. ",
        " Blus de vegan coquilles af met de wijn en bak nog 3-4 min. op middelhoog vuur. Bestrooi met het citroenrasp. Zet het vuur uit, maar houd de knolselderijcoquilles warm onder een deksel.",
        " Mix vlak voor het serveren de koude boter met een handmixer of garde in 1-2 min. tot een luchtige cre\u0300me. Maak met behulp van 2 kleine lepels 4 langwerpige ovalen vormpjes (quenelles) (per 4 personen) van de cre\u0300me. Leg de quenelles elk op een schone lepel. Verdeel de zeekraal, nog warme knolselderijcoquilles en wat wittewijnsaus uit de pan over de borden. Leg de lepels met quenelles ernaast. Laat je gasten zelf de quenelles op de warme vegan coquilles leggen, zodat die aan tafel smelten."
    ],
    "spiciness": "",
    "tags": [
        "glutenvrij",
        "lactosevrij",
        "veganistisch",
        "vooraf te maken",
        "voorgerecht",
        "kerst",
        "herfst",
        "winter",
        "bakken"
    ],
    "tips": [
        " De boter (stap 1) kun je eerder maken. Vries het in en haal 30 min. van tevoren uit de vriezer om het iets zachter te laten worden. Mix het vervolgens zoals vermeld in stap 6.",
        "Liever echte coquilles? Sla stap 3 over. Bak bij stap 4, 12 coquilles 3 min. en nog 1 min. bij stap 5.",
        "De restjes knolselderij zijn heerlijk in een soep of puree.",
        "Lekker bij dit gerecht is een glas Welmoed Sauvignon Blanc Smaak wit, fris en droog. Herkomst: Zuid-Afrika Droog en fris, geeft mooi tegenwicht aan de boter.",
        "Meer weten over kooktechnieken?"
    ],
    "title": "Extra bijzonder: vegan 'coquilles', gemaakt van knolselderij afgeblust met witte wijn en bestrooid met citroenrasp. Zeekraal erbij en aan tafel boter met knoflook en dragon erop laten smelten... Topgerecht! ",
    "waitTime": ""
}