{
    "bakeTime": "35 min. oventijd",
    "calories": "590 kcal",
    "id": "R1185090",
    "ingredients": [
        "500 g ossenhaas van de vakslager",
        "30 g ongezouten roomboter",
        "250 g kastanjechampignons",
        "15 g verse platte peterselie",
        "7.5 g verse bieslook",
        "180 g parmaham",
        "270 g vers bladerdeeg",
        "1  middelgroot ei"
    ],
    "necessary": [
        "vershoudfolie",
        "bakkwast",
        "kerntemperatuurmeter",
        "aluminiumfolie"
    ],
    "nutrition": [
        "energie 590 kcal",
        "koolhydraten 26 g waarvan suikers 1 g",
        "natrium 680 mg",
        "eiwit 48 g",
        "vet 32 g waarvan verzadigd 16 g",
        "vezels 1 g"
    ],
    "pageTitle": "Beef wellington  recept",
    "portions": "4 personen",
    "prepTime": "30 min. bereiden",
    "preparation": [
        "Verwarm de oven voor op 200 \u00b0C. Dep de ossenhaas droog met keukenpapier en bestrooi met peper en zout. Verhit de helft van de boter in een koekenpan en bak het vlees rondom bruin. Neem uit de pan en laat afkoelen op een bord.",
        "Snijd ondertussen de champignons zeer fijn. Haal de blaadjes van de peterselie en snijd fijn. Snijd de bieslook fijn. Verhit de rest van de boter in een koekenpan en bak de champignons op middelhoog vuur tot het vocht is verdampt. Meng de peterselie en bieslook erdoor en breng op smaak met peper en eventueel zout. Laat afgedekt op een bord afkoelen tot kamertemperatuur.",
        "Leg de plakken ham in 3 rijen naast elkaar op een stuk vershoudfolie van 30 x 40 cm. Laat de plakken elkaar iets overlappen. Verdeel de champignons erover en leg de ossenhaas erop. Rol de ham met behulp van de vershoudfolie strak om de ossenhaas.",
        "Rol het bladerdeeg met het bakpapier uit op een bakplaat. Neem de ossenhaas uit de folie en leg in het midden van het deeg. Vouw het deeg dicht tot een pakket en laat de randen 1 cm overlappen. Snijd het overtollige deeg eraf en druk de randen goed aan. Draai de beef Wellington voorzichtig om, zodat de naad van het deeg niet meer zichtbaar is. Steek of snijd figuurtjes uit de rest van het deeg en druk op de beef Wellington.",
        "Splits het ei, het eiwit wordt niet gebruikt. Klop de eidooier los en bestrijk met de bakkwast de bovenkant van de beef Wellington met het ei. Steek de kernthermometer in het midden van het vlees en bak de beef Wellington ca. 35 min. in het midden van de oven of tot de thermometer 50 \u00b0C aangeeft. Neem de beef Wellington uit de oven en laat 5 min. rusten onder aluminiumfolie. Snijd aan tafel in dikke plakken. Gebruik hiervoor een scherp mes, zodat de plakken in tact blijven."
    ],
    "spiciness": "",
    "tags": [
        "vooraf te maken",
        "oven",
        "engels",
        "hoofdgerecht",
        "kerst",
        "herfst",
        "winter",
        "shared dining",
        "kerstdiner"
    ],
    "tips": [
        "Bekijk ook dit recept",
        "Het gewicht van de ossenhaas kan verschillen. Heb je een groter stuk van ca. 900-1000 g? Halveer de ossenhaas en maak 2 beefs Wellington.",
        "Je kunt de ossenhaas 1 dag van tevoren bereiden tot en met het oprollen van het vlees in de ham. Bewaar in vershoudfolie in de koelkast. Laat het vlees voor je verder gaat op kamertemperatuur komen. Begin maximaal 3 uur van tevoren met de volgende stap."
    ],
    "title": "Het laagje parmaham tussen de duxelles (paddenstoelenmengsel) en het bladerdeeg zorgt dat het deeg mooi droog blijft en goed gaart.",
    "waitTime": "5 min. wachten"
}