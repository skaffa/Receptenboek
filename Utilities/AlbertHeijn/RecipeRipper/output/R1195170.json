{
    "bakeTime": "",
    "calories": "580 kcal",
    "id": "R1195170",
    "ingredients": [
        "1  komkommer",
        "150 ml natuurazijn",
        "1 el suiker",
        "\u00bd tl zout",
        "300 g pandanrijst",
        "450 ml water",
        "2  sjalotten",
        "3  rode pepers",
        "3 tenen knoflook",
        "5 el zonnebloemolie",
        "6  middelgrote eieren",
        "1\u00bd el ketjap manis",
        "1\u00bd tl ketjap asin",
        "2 tl garnalenpasta in potje"
    ],
    "necessary": [
        "vijzel of kleine keukenmachine"
    ],
    "nutrition": [
        "energie 580 kcal",
        "koolhydraten 68 g waarvan suikers 10 g",
        "natrium 960 mg",
        "eiwit 18 g",
        "vet 26 g waarvan verzadigd 5 g",
        "vezels 2 g"
    ],
    "pageTitle": "Nasi goreng recept",
    "portions": "4 personen",
    "prepTime": "25 min. bereiden",
    "preparation": [
        "Schaaf de komkommer met een kaasschaaf in de breedte in dunne plakken. Verwarm de azijn met de suiker en de helft van het zout in een pan tot de suiker en zout zijn opgelost, dat duurt ca. 3 min. Neem van het vuur, schep de plakjes komkommer door de warme azijn en laat 1 uur staan. Schep na 30 min. om.",
        "Spoel de rijst 3 of 4 keer in koud water, totdat het water minder troebel is. Zo voorkom je papperige rijst. Doe de rijst met het water in een pan. De rijst moet een vingertoplengte onder het niveau van het water staan. Breng aan de kook en laat op middelhoog vuur onafgedekt zachtjes koken tot al het vocht is geabsorbeerd. Dat duurt ca. 10 min. Schep de rijst om. Doe een deksel op de pan, liefst met een theedoek ertussen (zo druppelt de stoom die zich tegen de deksel afzet, niet terug in de pan). Draai het vuur zo laag mogelijk en laat de rijst nog 7-10 min. nagaren. Schep nogmaals om. Laat de rijst nu het liefst ten minste 1 uur afkoelen.",
        "Snipper de sjalotten. Snijd de pepers in dunne ringen. Verwijder de zaadjes van de pepers als je van minder pittig houdt. Pel de knoflook. Stamp alles met de rest van het zout in de vijzel tot een grove pap (een boemboe). Verwarm \u2156 van de olie in een wok op middelhoog vuur. Fruit de boemboe zeker 5 min. onder voortdurend omscheppen aan. Schuif alles naar 1 kant van de wok.",
        "Kluts \u2153 van de eieren en bak ze aan de andere kant van de wok al omscheppend tot net gestold. Voeg de rijst toe en roerbak alles 3 min. op hoog vuur, tot alle ingredi\u00ebnten goed vermengd zijn. De rijst moet goed warm zijn, licht (en niet vettig) en de korrels enigszins vochtig, maar los en luchtig (niet aangebakken). Breng op smaak met de ketjap manis, ketjap asin en de garnalenpasta. Bak ondertussen in een andere pan met de rest van de eieren de spiegeleieren in de rest van de olie. Breng eventueel op smaak met zout. Serveer de nasi goreng met een spiegelei erop en de zoetzure komkommer erbij. Lekker met kroepoek of emping."
    ],
    "spiciness": "zeer pittig",
    "tags": [
        "lactosevrij",
        "budget",
        "indonesisch",
        "aziatisch",
        "rijst",
        "hoofdgerecht",
        "wat eten we vandaag",
        "roerbakken/wokken"
    ],
    "tips": [
        "Bekijk ook dit recept",
        "Rijst van de vorige dag is perfect om nasi goreng mee te maken: zo is het gerecht ook ontstaan, als kliekjesgerecht. Of kook de ochtend voordat je nasi wilt gaan maken de rijst, zodat je hem \u2019s avonds meteen kunt gebruiken."
    ],
    "title": "Nasi betekent 'rijst', goreng betekent 'gebakken'. Van dit gerecht bestaan er meer varianten dan Indonesi\u00eb eilanden telt, wordt vaak gezegd. Nasi goreng is ontstaan om restjes mee op te maken en doet vaak dienst als ontbijt. ",
    "waitTime": "1 uur wachten"
}