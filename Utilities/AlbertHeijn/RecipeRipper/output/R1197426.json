{
    "bakeTime": "30 min. oventijd",
    "calories": "250 kcal",
    "id": "R1197426",
    "ingredients": [
        "\u00bd  vanillestokje",
        "250 ml volle melk",
        "3  witte scharreleieren",
        "150 g lichtbruine basterdsuiker",
        "20 g maizena",
        "150 g tarwebloem",
        "\u00bd tl bakpoeder",
        "\u00bc tl zout",
        "140 g ongezouten roomboter",
        "350 g stoofperen op lichte siroop in pot",
        "2  Elstar appels"
    ],
    "necessary": [
        "vershoudfolie",
        "zeef",
        "handmixer (AH Spaaractie)",
        "bakplaat: 39 x 24 x 2 cm"
    ],
    "nutrition": [
        "energie 250 kcal",
        "koolhydraten 31 g waarvan suikers 20 g",
        "natrium 80 mg",
        "eiwit 4 g",
        "vet 12 g waarvan verzadigd 8 g",
        "vezels 1 g"
    ],
    "pageTitle": "Appel-stoofperenplaattaart met custard recept",
    "portions": "12 personen",
    "prepTime": "25 min. bereiden",
    "preparation": [
        " Verwarm de oven voor op 175 \u00b0C. Halveer het halve vanillestokje in de lengte en schraap het merg eruit. Breng \u2156 van de melk met het vanillemerg op middelhoog vuur aan de kook. Splits ondertussen \u2153 van de eieren, houd de eidooier apart. Het eiwit gebruik je niet. Klop met een garde de rest van de melk met \u2153 van de basterdsuiker en de eidooier los in een ruime kom. Voeg de maizena toe en roer tot een glad papje.",
        " Giet al roerend de helft van de hete melk bij het dooier-suikermengsel en meng goed. Giet dit mengsel terug in de pan bij de rest van de melk en breng onder voortdurend roeren opnieuw aan de kook. Zorg dat je goed over de bodem van de pan roert, want het koekt snel aan. Laat het mengsel 2 min. doorkoken maar blijf roeren. Het mengsel moet de dikte hebben van een dikke vla.",
        " Giet de custard in een lage platte schaal om hem zo snel mogelijk te laten afkoelen. Leg een stuk vershoudfolie rechtstreeks op de vla, zodat er geen vel op ontstaat. Laat afkoelen in de koelkast tot gebruik.",
        " Zeef de bloem, bakpoeder en het zout boven een grote kom. Klop de boter met de rest van de suiker in een andere kom in ca. 3 min. met een handmixer los. Voeg een voor een de overige eieren toe. Schep het bloemmengsel erdoor met een spatel.",
        "Giet de peertjes af en bewaar het sap. Snijd de peertjes in dunne parten. Schil de appels, verwijder de klokhuizen en snijd de appels in dunne parten.",
        " Schep het beslag in de traybake en strijk glad met de bolle kant van een lepel. Verdeel de custard over het beslag, uitstrijken is niet nodig. Verdeel de stoofperen en appels over de custard en het beslag. Bak de taart in ca. 30 min. gaar in het midden van de oven.",
        " Kook ondertussen het perensap in een steelpan in ca. 5 min. in tot siroop op middelhoog vuur. Bestrijk de taart direct als hij uit de oven komt met de ingekookte siroop. Laat 20 min. afkoelen."
    ],
    "spiciness": "",
    "tags": [
        "oven",
        "gebak",
        "herfst",
        "winter"
    ],
    "tips": [
        "De overgebleven eiwitten kun je gebruiken voor bijvoorbeeld schuimpjes of meringues."
    ],
    "title": "Appels en peren: we vergelijken ze niet, we gaan ermee bakken. Want ze zijn nu op hun lekkerst. Proef het zelf maar in deze appel-stoofperenplaattaart met custard.",
    "waitTime": "20 min. wachten"
}