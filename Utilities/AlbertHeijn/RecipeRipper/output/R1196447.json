{
    "bakeTime": "50 min. oventijd",
    "calories": "445 kcal",
    "id": "R1196447",
    "ingredients": [
        "2  courgette",
        "5 g verse rozemarijn",
        "8 g verse bieslook",
        "3 el milde olijfolie",
        "6 plakjes diepvries bladerdeeg",
        "1 el paneermeel",
        "1 teen knoflook",
        "1  rode ui",
        "5  witte scharreleieren",
        "200 g yoghurt Griekse stijl",
        "125 g geraspte oude kaas"
    ],
    "necessary": [
        "springvorm (diameter 24 cm)"
    ],
    "nutrition": [
        "energie 445 kcal",
        "koolhydraten 26 g waarvan suikers 8 g",
        "natrium 520 mg",
        "eiwit 17 g",
        "vet 30 g waarvan verzadigd 14 g",
        "vezels 2 g"
    ],
    "pageTitle": "Courgettequiche met kaas en bieslook recept",
    "portions": "6 personen",
    "prepTime": "20 min. bereiden",
    "preparation": [
        " Verwarm de oven voor op 200 \u00b0C. Snijd met een kaasschaaf de courgettes in lange, brede linten. Ris de naaldjes van de takjes rozemarijn en snijd fijn. Snijd de bieslook in dunne ringetjes.",
        " Vet de springvorm in met \u2153 van de olie. Rol de plakjes bladerdeeg uit tot een ronde lap van ca. \u00d8 30 cm. Bekleed de springvorm ermee en zorg voor een opstaande rand van ca. 3 cm. Snijd het overtollige bladerdeeg weg. Prik met een vork gaatjes in de bodem en bestrooi met het paneermeel.",
        " Rasp de knoflook en snipper de rode ui. Klop de eieren los met de yoghurt. Voeg de knoflook, ui, de helft van de rozemarijn, de helft van de bieslook en de kaas toe. Breng op smaak met peper en eventueel zout. Verdeel de vulling over de bodem en leg de courgettelinten er in een spiraalvorm op. Werk van het midden naar de rand toe om de vorm van een roos te cree\u0308ren. Besprenkel met de rest van de olie en breng op smaak met peper.",
        " Bak de taart in 45-50 min. iets onder het midden van de oven lichtbruin en gaar. Neem uit de oven, strooi de rest van de rozemarijn en bieslook erover en laat de quiche 10 min. afkoelen in de vorm."
    ],
    "spiciness": "",
    "tags": [
        "vegetarisch",
        "budget",
        "oven",
        "quiche",
        "hoofdgerecht",
        "pasen",
        "wat eten we vandaag"
    ],
    "tips": [],
    "title": "Quiche is altijd goed! Bijvoorbeeld deze courgettequiche met kaas en bieslook.",
    "waitTime": "10 min. wachten"
}