{
    "bakeTime": "30 min. oventijd",
    "calories": "330 kcal",
    "id": "R1195000",
    "ingredients": [
        "200 ml halfvolle melk",
        "1 el gedroogde gist",
        "2  sinaasappels",
        "100 g krenten",
        "100 g rozijnen",
        "1 tl pimentkorrels",
        "2\u00bd tl gemalen kaneel",
        "1 tl gemalen nootmuskaat",
        "\u00bd tl gemalen kruidnagel",
        "470 g patentbloem",
        "75 g rietsuiker",
        "1  middelgroot ei",
        "1 tl zout",
        "60 g ongezouten roomboter",
        "1 tl zonnebloemolie",
        "4 el water",
        "1  vanillestokje",
        "150 g kristalsuiker"
    ],
    "necessary": [
        "vijzel",
        "mixer met deeghaken",
        "vershoudfolie",
        "bakpapier",
        "spuitzak",
        "bakkwastje"
    ],
    "nutrition": [
        "energie 330 kcal",
        "koolhydraten 62 g waarvan suikers 31 g",
        "natrium 120 mg",
        "eiwit 6 g",
        "vet 6 g waarvan verzadigd 3 g",
        "vezels 2 g"
    ],
    "pageTitle": "Hot cross buns recept",
    "portions": "12 personen",
    "prepTime": "40 min. bereiden",
    "preparation": [
        "Verwarm de helft van de melk in een pan op laag vuur tot net lauwwarm. Doe het vuur uit en voeg de gist toe. Laat 10 min. staan tot het flink bubbelt. Boen 1 sinaasappel schoon, rasp de schil en houdt apart. Pers beiden vruchten uit. Doe de krenten en rozijnen in een kleine pan en voeg het sinaasappelsap toe. Breng aan de kook en doe het vuur uit. Laat de krenten en rozijnen 15 min. wellen, schep af en toe om, tot ze zijn afgekoeld.",
        "Vijzel de pimentkorrels zo fijn mogelijk. Meng alle specerijen in een kom, schep er \u00bc tl uit en houd apart. Voeg 420 g bloem, de rietsuiker, het ei, gistmengsel, de rest van de melk en het zout toe. Mix met een mixer met deeghaken op lage snelheid in ca. 5 min. tot een grof deeg. Voeg de boter, olie en het sinaasappelrasp toe en mix tot een mooi, ietwat plakkerig deeg.",
        "Giet ondertussen de geweekte rozijnen en krenten af in een vergiet boven een kom, druk een klein beetje vocht eruit met een lepel en bewaar dit. Meng de krenten en rozijnen door het deeg. Dek de mengkom af met vershoudfolie en laat het deeg op een warme plek rijzen tot het in omvang is verdubbeld (ca. 2 uur).",
        "Verdeel het deeg in 12 stukken (van 84 g) en rol ze tussen je handen tot bollen. Het is goed als je deeg wat plakkerig is, maar als het te plakkerig is, gebruik dan wat extra bloem. Verdeel de bolletjes ruim uit elkaar over een met bakpapier beklede bakplaat. Dek af met vershoudfolie en laat op een warme plek rijzen tot ze in grootte verdubbeld zijn (30-40 min.). Verwarm de oven voor op 180 \u00b0C.",
        "Meng de rest van de bloem met het achtergehouden specerijenmengsel en het water tot een stug deeg. Doe in de spuitzak en knip het uiteinde open. Spuit zo strak mogelijke kruizen van ca. een \u00bd cm dik over de gerezen broodjes, van kant tot kant. Bak de broodjes in het midden van de oven in 25-30 min. bruin en gaar.",
        "Maak tegen het einde van de baktijd het glazuur. Halveer het vanillestokje en haal met een scherp mesje het merg eruit. Meng het merg met de kristalsuiker, het water en 3 el van het vocht van de rozijnen en krenten (per 4 personen) in een pan. Kook op middelhoog vuur al roerend tot de suiker oplost en er een siroop ontstaat (ca. 3 min.). Bestrijk de hot cross buns zodra ze uit de oven komen met behulp van het bakkwastje met het glazuur. Laat ze 5 min. afkoelen en serveer warm."
    ],
    "spiciness": "",
    "tags": [
        "oven",
        "brood/sandwiches",
        "brunch",
        "ontbijt",
        "pasen",
        "lente"
    ],
    "tips": [],
    "title": "Hot cross buns worden eigenlijk met Pasen gegeten, maar zijn zo lekker dat ze stiekem altijd wel kunnen!",
    "waitTime": "2 uur 45 min. wachten"
}