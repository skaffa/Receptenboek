{
    "bakeTime": "40 min. oventijd",
    "calories": "560 kcal",
    "id": "R1195887",
    "ingredients": [
        "350 g ongezouten roomboter",
        "100 g witte basterdsuiker",
        "2 tl vanille-extract",
        "1 mespunt zout",
        "3  middelgrote eieren",
        "200 g tarwebloem",
        "2 tl bakpoeder",
        "150 g poedersuiker",
        "2 el aardbeienjam",
        "100 g rode marsepein",
        "150 g kruidnoten"
    ],
    "necessary": [
        "bakpapier",
        "vierkante springvorm met losse bodem (16x16 cm)",
        "sateprikker",
        "uitsteekvormpje of glas (ca. \u00d86 cm)"
    ],
    "nutrition": [
        "energie 560 kcal",
        "koolhydraten 60 g waarvan suikers 39 g",
        "natrium 240 mg",
        "eiwit 5 g",
        "vet 33 g waarvan verzadigd 21 g",
        "vezels 1 g"
    ],
    "pageTitle": "Pepernotentaart met marsepeinstrik recept",
    "portions": "10 personen",
    "prepTime": "30 min. bereiden",
    "preparation": [
        "Verwarm de oven voor op 175 \u00b0C. Doe 200 g zachte boter (per taart) met de suiker, de helft van het het vanille-extract en het zout in een kom en klop met een mixer in 5 min. tot een luchtig mengsel. Klop 1 voor 1 de eieren erdoor. Zeef de bloem en bakpoeder erboven en spatel erdoor.",
        " Bekleed de bodem van de springvorm met het bakpapier. Schep het stevige beslag gelijkmatig in de springvorm en bak de cake in het midden van de oven in ca. 40 min. goudbruin en gaar. Prik na 30 min. met de sate\u0301prikker in het midden van de cake. Komt deze er schoon uit, dan is de cake gaar. Laat in 2 uur afkoelen.",
        " Maak ondertussen de botercre\u0300me. Klop de rest van de boter en voeg in delen 130 g poedersuiker (per taart) toe. Voeg de rest van het vanille-extract toe en klop alles nog 1 min.",
        "Snijd de cake aan de bovenkant bij en keer de cake om. Snijd overlangs doormidden. Maak eventueel met de uitsteekring of glas een holte voor een cadeautje. Leg dat er nu in. Besmeer de ene helft met de jam en de andere helft met \u2153 van de botercre\u0300me. Leg de helften op elkaar en bestrijk de gehele taart gelijkmatig met de rest van de botercre\u0300me. Zet de taart in de koelkast en rol ondertussen de marsepein uit.",
        " Bestuif het werkblad met de rest van de poedersuiker. Snijd de marsepein in de lengte in 5 plakjes. Rol de plakjes uit tot linten van 1 cm breed en 10 cm lang. Snijd eventueel bij om recht te maken. Haal de taart uit de koelkast. Leg 4 linten als cadeaulint in een kruis op de botercre\u0300me. Snijd het laatste lint in de breedte in 4 stukken, vouw van 2 stukjes een lus en knijp de uiteinden iets naar binnen. Leg ze op het kruis als strik. Snijd driehoekjes uit de uiteinden van de laatste 2 stukjes en leg die eronder als uiteinden van het cadeaulint.",
        "Verdeel de kruidnoten over alle lege vlakken van de taart waar botercre\u0300me op zit. Zorg ervoor dat alles bedekt is."
    ],
    "spiciness": "",
    "tags": [
        "oven",
        "hollands",
        "gebak",
        "sinterklaas",
        "sinterklaasavond",
        "herfst",
        "winter"
    ],
    "tips": [
        "Geen vierkante springvorm? Je kunt deze taart maken in elke vorm die je maar wilt. Je kunt dezelfde hoeveelheid beslag ook in een rechthoekige cakevorm van 30 cm of een ronde springvorm van 18 cm bakken.",
        "Besmeer voor een snelle versie 2 kant-en-klare cakes van 400 g met de botercre\u0300me en versier vanaf stap 5.",
        "Cupcakes maak je door dezelfde hoeveelheid beslag te verdelen over 12 holten in een muffinvorm (gebruik cupcakevormpjes). Maak de helft van de botercre\u0300me om te versieren en beleg naar keuze met gekleurd marsepein of sint-snoepgoed.",
        "Veel mensen noemen het knapperige ronde koekje pepernoot, maar is dat niet juist. De knapperige variant met speculaas-kruiden zoals in dit recept is de enige echte kruidnoot. Een pepernoot is een zacht, taaitaaibrokje met anijsachtige smaak, wil je deze maken? Zoek op de site naar 1187762 voor het recept van pepernoten."
    ],
    "title": "Sinterklaasje kijk uit met je baard! Voor je het weet zit-ie helemaal onder deze onweerstaanbare pepernoten-cadeautaart.",
    "waitTime": "2 uur wachten"
}