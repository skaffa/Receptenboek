{
    "bakeTime": "50 min. oventijd",
    "calories": "925 kcal",
    "id": "R1192721",
    "ingredients": [
        "400 g patentbloem",
        "3  grote eieren",
        "300 g zalmfilet",
        "1 takje verse rozemarijn",
        "2 el witte wijn",
        "150 g cherrytomaten",
        "110 g pijnboompitten",
        "300 g Grana Padano",
        "80 g ongezouten roomboter",
        "1 l volle melk",
        "7\u00bd  verse dille",
        "10 g verse bieslook",
        "7.5 g verse basilicum",
        "75 g zongedroogde tomaten",
        "1 el kappertjes",
        "75 g rucola",
        "\u00bd el extra vierge olijfolie"
    ],
    "necessary": [
        "vershoudfolie",
        "ovenschaal (30 x 20 cm, ingevet)",
        "ovenschaal (18 x 12 cm, ingevet)",
        "staafmixer met bakje",
        "pastamachine",
        "ovenschaal (34 x 23 cm, ingevet)"
    ],
    "nutrition": [
        "energie 925 kcal",
        "koolhydraten 58 g",
        "natrium 680 mg",
        "eiwit 45 g",
        "vet 56 g waarvan verzadigd 23 g",
        "vezels 3 g"
    ],
    "pageTitle": "Lasagne al salmone recept",
    "portions": "6 personen",
    "prepTime": "40 min. bereiden",
    "preparation": [
        "Meng \u00be van het bloem met de eieren en kneed in 10 min. tot een gladde deegbal. Wikkel deze in vershoudfolie en laat tot gebruik rusten in de koelkast.",
        "Verwarm de oven voor op 100 \u00b0C. Leg de zalm in de middelgrote ovenschaal en leg het takje rozemarijn erop. Besprenkel met de witte wijn en bestrooi met peper en zout. Leg de cherrytomaten (met kroontjes) eromheen. Doe de pijnboompitten in de kleinste ovenschaal en bestrooi met een snuf zout. Zet de ovenschalen naast elkaar ca. 30 min. in de oven tot de vis gaar is. Schep de pijnboompitten halverwege om; ze blijven licht van kleur. Haal alles uit de oven en laat afkoelen.",
        "Rasp de Grana Padano. Smelt de boter in een steelpan met dikke bodem op laag vuur. Meng de rest van de bloem erdoor en laat op laag vuur 3 min. garen (roux). Voeg al roerend met een garde in delen de melk toe. Voeg de volgende scheut melk pas toe wanneer de vorige is opgenomen, net zo lang tot er een gladde bechamelsaus ontstaat. Laat al roerend 2-3 min. zacht koken en breng op smaak met peper en zout. Doe de dille, bieslook, het basilicum, de zongedroogde tomaatjes en kappertjes in het bakje van de staafmixer en maal fijn. Voeg toe aan de saus en zet het vuur uit. Voeg als laatste 200 g kaas toe en meng alles goed. Houd de rest van de kaas apart.",
        "Neem het pastadeeg uit de koelkast en verdeel het in vieren. Strooi een beetje bloem tussen de rollers van de pastamachine. Bestrooi een plak deeg met wat bloem en haal hem 2 keer door de pastamachine op de breedste stand. Zet de machine op de volgende (smallere) stand en haal het deeg er weer 2 keer doorheen. Ga zo door met doorhalen en versmallen van de stand, tot je vellen van 1 mm dikte hebt. Bestrooi het deeg tussendoor en als het de juiste dikte heeft met wat bloem, dat voorkomt plakken. Herhaal met de rest van het deeg.",
        "Leg de plakken deeg op een met bloem bestoven werkvlak en snijd in 16 lasagne\u00ad vellen van 28 cm lang. Het maakt niet uit als ze niet allemaal gelijk zijn qua breedte.",
        "Verhoog de oventemperatuur naar 180 \u00b0C. Breng een pan met ruim water en zout aan de kook. Zet daarnaast een diepe pan koud water. Kook telkens 4 vellen tegelijk 30 sec. Neem met een schuimspaan uit de pan en leg ze vervolgens in de pan met koud water. Neem de teruggekoelde vellen uit de pan en leg ze op een droge, schone theedoek.",
        "Maak de zalm los met 2 vorken, houd de tomaatjes apart. Bedek de bodem van de ovenschaal met 2 pasta\u00ad vellen. Verdeel daarover een laagje saus, \u00bc van de zalm en weer 2 lasagnevellen. Verdeel daarover een laag saus met \u00bc van de pijnboompitten en 25 g geraspte kaas. Ga zo door tot alles op is; eindig met een laag saus, pijnboompitten en kaas. Bak de lasagne ca. 20 min. in het midden van de oven. Serveer de lasagne met de gepofte cherrytomaten erop en de rucola erbij. Druppel de olie erover."
    ],
    "spiciness": "",
    "tags": [
        "vooraf te maken",
        "oven",
        "italiaans",
        "pasta",
        "hoofdgerecht"
    ],
    "tips": [
        "Je kunt de lasagne 1 dag van tevoren maken. Bewaar afgedekt in de koelkast en verwarm afgedekt met aluminiumfolie 20 min. in de oven op 180 \u00b0C.",
        "Geen pastamachine? Gebruik dan 750 g kant-en-klare koelverse lasagnevellen en verleng de kooktijd met 1.5 min.",
        "Lekker met een groene salade met frisse dressing."
    ],
    "title": "Oftewel een heerlijke lasagne met zalmfilet, cherrytomaten en Grana Padano ",
    "waitTime": ""
}