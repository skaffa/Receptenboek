{
    "bakeTime": "3 uur oventijd",
    "calories": "870 kcal",
    "id": "R1197437",
    "ingredients": [
        "3  middelgrote uien",
        "200 g winterpeen",
        "3  jonagold appels",
        "720 g runderriblappen",
        "1 el tarwebloem",
        "5 el milde olijfolie",
        "\u00bd  rundvleesbouillontablet",
        "500 ml heet water",
        "1\u00bd el hacheekruiden",
        "2  laurierblaadjes",
        "1 el appelstroop",
        "\u00bd  rodekool",
        "1 el rodewijnazijn",
        "750 g diepvries ovenfriet"
    ],
    "necessary": [
        "hoge braadpan met deksel: \u00d8 22 cm",
        "mandoline",
        "bakplaat: 39 x 24 x 2 cm",
        "bakpapier"
    ],
    "nutrition": [
        "energie 870 kcal",
        "koolhydraten 73 g waarvan suikers 20 g",
        "natrium 640 mg",
        "eiwit 43 g",
        "vet 42 g waarvan verzadigd 11 g",
        "vezels 12 g"
    ],
    "pageTitle": "Hachee uit de oven met rodekoolsalade, geroosterde appeltjes en friet  recept",
    "portions": "4 personen",
    "prepTime": "30 min. bereiden",
    "preparation": [
        "Snijd de uien in halve ringen. Schil de peen en snijd in blokjes van ca. 1 cm. Snijd \u2153 van de appels in blokjes van ca. 1 cm. Dep de riblappen droog met keukenpapier en snijd in blokjes van ca. 2 cm.",
        "Bestrooi het vlees rondom met de bloem, peper en eventueel zout. Verhit \u2155 van de olie in de braadpan en braad de helft van het vlees op hoog vuur in ca. 4 min. rondom bruin en tot het vocht verdampt is. Haal uit de pan.Voeg \u2155 van de olie toe en braad de rest van het vlees aan. Doe al het vlees terug in de pan. Voeg de ui, peen en gesneden appel toe en bak 5 min. mee.",
        "Verhit ondertussen de oven voor op 180 \u00b0C. Laat het halve bouillonblokje oplossen in het water. Voeg de bouillon met de hacheekruiden en laurierblaadjes toe aan het vlees, zodat het vlees net onderstaat. Breng aan de kook. Zet de pan met de deksel in de oven en stoof het vlees ca. 2\u00bd uur. Neem na 2 uur de deksel van de pan en roer de appelstroop erdoor. Test na 2\u00bd uur of het vlees mals is. Voeg eventueel wat extra water toe en laat het zo nodig nog 30 min. langer stoven.",
        "Verwijder ondertussen de harde stronk van de rodekool en snijd de kool in flinterdunne repen. Dit gaat het makkelijkst met de mandoline. Meng de azijn en \u2156 van de olie tot een dressing. Doe de dressing bij de kool en \u2018masseer\u2019 met je handen de kool ca. 3 min. tot deze wat zachter is geworden. Breng op smaak met peper. Bewaar afgedekt in de koelkast tot gebruik.",
        "Halveer de rest van de appels, verwijder de klokhuizen. Leg de appelhelften met de snijkant naar beneden in de bakvorm. Verdeel de ovenfriet over de met bakpapier beklede traybake en besprenkel met de rest van de olie. Bak de friet en appels de laatste 20 min. van de stooftijd boven in de oven mee met de hachee.",
        "Breng de hachee op smaak met peper en eventueel zout. Verwijder de laurierblaadjes. Serveer met de rodekoolsalade, geroosterde appels en de friet."
    ],
    "spiciness": "",
    "tags": [
        "oven",
        "hoofdgerecht",
        "herfst",
        "winter"
    ],
    "tips": [],
    "title": "Hachee stamt af van \"hacher\" wat \"hakken\" in het Frans betekent. Dit Franse stoofgerecht met kleine stukjes rundvlees en dikke jus is al jaren populair in Nederland. In dit recept eet je het met rodekoolsalade, geroosterde appeltjes en friet. ",
    "waitTime": ""
}