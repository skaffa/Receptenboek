{
    "bakeTime": "15 min. oventijd",
    "calories": "370 kcal",
    "id": "R1196425",
    "ingredients": [
        "150 g dadels zonder pit",
        "155 g amandelmeel",
        "1  vanillestokje",
        "1  sinaasappel",
        "300 ml halfvolle melk",
        "1  diepvries passievruchtblokje",
        "3  middelgrote eieren",
        "1 el maizena",
        "1 tl bakpoeder",
        "25 ml zonnebloemolie",
        "1  kiwi",
        "\u00bd  eetrijpe mango",
        "50 g verse rode bessen",
        "50 g verse blauwe bessen en frambozen"
    ],
    "necessary": [
        "staafmixer met hoge beker",
        "garde"
    ],
    "nutrition": [
        "energie 370 kcal",
        "koolhydraten 28 g waarvan suikers 26 g",
        "natrium 120 mg",
        "eiwit 12 g",
        "vet 22 g waarvan verzadigd 3 g",
        "vezels 5 g"
    ],
    "pageTitle": "Slof van fruit recept",
    "portions": "6 personen",
    "prepTime": "40 min. bereiden",
    "preparation": [
        " Verwarm de oven voor op 165 \u00b0C. Laat de dadels 5 minuten weken in kokendheet water. Doe ze met 30 milliliter van het vocht in de hoge beker van de staafmixer en pureer. Hou 2 eetlepels dadelpuree apart en meng de rest met 55 g amandelmeel tot een amandelspijs.",
        " Halveer het vanillestokje in de lengte en schraap het merg eruit. Boen de sinaasappel schoon, schil de oranje schil van de vrucht met een dunschiller in brede repen. Verwarm in een steelpan de melk met het vanillemerg, vanillestokje en de schil van de sinaasappel tot net tegen de kook aan.  Laat 4 minuten trekken onder regelmatig roeren. Roer de laatste minuut het passievruchtblokje mee.",
        " Splits 2 eieren. De eiwitten worden niet gebruikt. Klop in een hittebestendige kom de eidooiers met de maizena los met een garde. Giet de hete vanillemelk door een zeef in een andere hittebestendige kom. Schenk de vanillemelk in een dun straaltje bij de eidooiers, blijf steeds stevig kloppen. Schenk het mengsel terug in de steelpan en verwarm onder voortdurend roeren met de garde 6-8 minuten op middelhoog vuur. De custard is goed als hij aan een pollepel blijft plakken en een streep die je trekt met je vinger niet doorloopt. Schenk terug in de kom, meng de 2 eetlepels achtergehouden dadelpuree erdoor en dek af met vershoudfolie. Laat minimaal 1 uur in de koelkast opstijven.",
        " Meng ondertussen de rest van het amandelmeel met het bakpoeder in een kom. Doe de rest van de dadels, het laatste ei en de olie in de hoge beker van de staafmixer en pureer tot alles gemengd is. Doe bij het amandelmeel en kneed tot een deeg. Maak op een met bakpapier beklede bakplaat een ovale vorm van 23 x 12 cm met een opstaande rand van 2 cm. Maak je handen een beetje nat om het deeg makkelijker te verspreiden. Bak het deeg 10-15 minuten in het midden van de oven tot goudbruin. Laat helemaal afkoelen. Verdeel de amandelspijs erover, maar laat de randen vrij.",
        " Schil de kiwi en snijd in dunne partjes. Snijd met een scherp mes het witte vlies van de sinaasappel. Snijd de partjes vruchtvlees los van de vliezen. Schil de mango, snijd het vruchtvlees eerst van de pit en snijd dan de helft van de mango in partjes van een \u00bd cm dik. Ris de rode bessen.",
        "Verdeel de custard over de amandelspijs en verdeel het fruit erover."
    ],
    "spiciness": "",
    "tags": [
        "gezond",
        "oven",
        "hollands",
        "gebak",
        "verjaardag",
        "kinderrecepten"
    ],
    "tips": [
        "Eiwitten kun je goed invriezen, zodat je ze op een later moment kunt gebruiken voor een ander gerecht. In de vriezer kun je eiwitten in een luchtdicht afgesloten bakje een maand bewaren."
    ],
    "title": "Jong geleerd! Maak deze slof van fruit zelf of samen met de kleintjes.",
    "waitTime": "1 uur 5 min. wachten"
}