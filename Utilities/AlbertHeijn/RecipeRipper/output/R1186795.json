{
    "bakeTime": "10 min. oventijd",
    "calories": "250 kcal",
    "id": "R1186795",
    "ingredients": [
        "2  Vanka Kawat diepvries purutblaadjes",
        "230 g diepvries zeebaars",
        "250 g diepvries rauwe gepelde roze garnalen",
        "1 stengel koelverse sereh citroengras",
        "1  rode peper",
        "2 stuks sjalotten",
        "3 cm verse gember",
        "2 tenen knoflook",
        "1 tl vissaus",
        "50 g santen kokoscr\u00e8me",
        "1 tl donkere basterdsuiker",
        "\u00bd tl zout",
        "2 el Two Chicks eiwitten",
        "2 tl maizena",
        "1 stuk limoen",
        "3 el zoete chilisaus"
    ],
    "necessary": [
        "tapasprikkers",
        "staafmixer met bakje",
        "bakpapier"
    ],
    "nutrition": [
        "energie 250 kcal",
        "koolhydraten 13 g",
        "natrium 1035 mg",
        "eiwit 26 g",
        "vet 10 g waarvan verzadigd 8 g",
        "vezels 1 g"
    ],
    "pageTitle": "Indonesische zeebaarskebab met citroengras recept",
    "portions": "4 personen",
    "prepTime": "30 min. bereiden",
    "preparation": [
        "Verwarm de oven voor op 180 \u00b0C. Laat de purutblaadjes, zeebaars en garnalen ontdooien. Week de tapasprikkers in water. ",
        "Verwijder ondertussen het buitenste blad en de uiteinden van het citroengras en snijd in grove stukken.  Snijd het steeltje van de rode peper. Halveer de peper in de lengte en verwijder met een scherp mesje de zaadlijsten. Snijd in stukken. Snijd de sjalotten in 4 parten. Schil de gember en snijd in grove stukken. Halveer de knoflook. Doe het citroengras, de peper, sjalot, gember, knoflook, vissaus, santen, suiker en het zout in het bakje van de staafmixer.  Maal alles tot een boemboe (smeu\u00efg kruidenmengsel). ",
        "Snijd de purutblaadjes in flinterdunne reepjes van 1 mm. Verwijder de huid van de vis. Hak het visvlees en de garnalen fijn. Doe alle vis met de boemboe, purutblaadjes, het eiwit en de maizena in een kom en meng alles met je handen goed door. Verdeel het vismengsel in 8 gelijke porties en kneed elke portie om een tapasprikker. Druk goed aan.",
        "Leg de kebabs op een met bakpapier beklede bakplaat. Bak de viskebabs in het midden van de oven in ca. 10 min. goudbruin en gaar. Boen ondertussen de limoen schoon, rasp de groene schil en pers de vrucht uit. Roer het rasp door de chilisaus en breng op smaak met het sap.  Neem de kebabs uit de oven en serveer met de saus."
    ],
    "spiciness": "",
    "tags": [
        "glutenvrij",
        "lactosevrij",
        "oven",
        "indonesisch",
        "aziatisch",
        "hoofdgerecht",
        "wat eten we vandaag"
    ],
    "tips": [
        "Vervang de tapasprikkers door lange stengels citroengras en serveer de kebabs op een stuk bananenblad.",
        "Je kunt de boemboe ook in de vijzel (of Indonesische tjobek) maken, dit duurt zeker 10 min.",
        "Lekker met verse koriander."
    ],
    "title": "Vanavond eters? Dit exotische visgerecht uit de oven kun je ze prima voorzetten! ",
    "waitTime": ""
}