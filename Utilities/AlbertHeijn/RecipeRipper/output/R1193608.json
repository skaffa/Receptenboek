{
    "bakeTime": "40 min. oventijd",
    "calories": "80 kcal",
    "id": "R1193608",
    "ingredients": [
        "100 g AH Vrij van glu\u00adten amandelmeel",
        "65 g poedersuiker",
        "75 g eiwitten",
        "35 g water",
        "100 g fijne kristalsuiker",
        "100 g frambozenjam"
    ],
    "necessary": [
        "bakplaten",
        "bakpapier",
        "keukenmachine of handmixer",
        "keukenthermometer",
        "spuitzak met gladde spuitmond (1 cm)"
    ],
    "nutrition": [
        "energie 80 kcal",
        "koolhydraten 11 g waarvan suikers 9 g",
        "natrium 0 mg",
        "eiwit 2 g",
        "vet 3 g waarvan verzadigd 0 g",
        "vezels 1 g"
    ],
    "pageTitle": "Macarons recept",
    "portions": "20 porties",
    "prepTime": "30 min. bereiden",
    "preparation": [
        "Bekleed 2 bakplaten met bakpapier. Maak op elk vel bakpapier met een stift 20 cirkels van 4 cm doorsnee, door bijvoorbeeld de dop van een potje specerijen om te trekken. Laat een paar centimeter ertussen vrij. Keer het bakpapier om, zodat het beslag straks niet in aanraking komt met de inkt.",
        "Zeef het amandelmeel en de poedersuiker en meng met een spatel met de helft van het eiwit. Breng het water met de suiker in een steelpannetje op hoog vuur aan de kook. Zet het vuur laag en laat zachtjes koken.",
        "Klop de rest van het eiwit in de kom van de keukenmachine tot niet al te stijf schuim, eerst 2 min. op de lage stand en dan 2 min. op de hoge stand. Haal de suikerstroop van het vuur als hij 115 \u00b0C is (dit duurt ca. 5 min.) en giet al kloppend langzaam bij het eiwit. Blijf op de middelhoge stand kloppen tot het mengsel afgekoeld tot kamertemperatuur en heel stijf is. Spatel \u2153 van het eiwit door het amandelmengsel. Spatel als het mengsel glad is de rest van het eiwit erdoor. ",
        "Plak het bakpapier op de hoeken vast met een heel klein beetje beslag, zodat het niet kan verschuiven. Doe het beslag in de spuitzak. Spuit net binnen de lijntjes van de getekende rondjes gelijkmatige hoopjes op het bakpapier. Houd het spuitmondje in het midden van het rondje beslag terwijl je spuit. Zet de bakplaat een keer met een tik op het aanrecht, zodat de luchtbelletjes verdwijnen. Laat 1 uur drogen; er moet een laagje op de macarons komen dat je met je vinger kunt aanraken, zonder dat deze blijft plakken.",
        "Verwarm de oven voor op 130 \u00b0C. Bak de macarons met 1 bakplaat tegelijk in ca. 20 min gaar. Open na 10 min. de ovendeur 5 seconden en doe weer dicht. Herhaal dit na 15 min. Haal de bakplaat uit de oven, trek de macarons met het bakpapier en al voorzichtig van de bakplaten af en laat in ca. 30 min. helemaal afkoelen op het aanrecht. Verdeel de jam met een lepeltje over de platte kant van de helft van de macarons. Druk de andere helft met de platte kant er tegenaan."
    ],
    "spiciness": "",
    "tags": [
        "lactosevrij",
        "glutenvrij",
        "slank",
        "vooraf te maken",
        "oven",
        "frans",
        "gebak",
        "nagerecht",
        "keukenmachine"
    ],
    "tips": [
        "Je kunt kleurtjes toevoegen aan het amandelmeel door kleurstof in poedervorm toe te voegen. ",
        "Macarons vullen met botercr\u00e9me? Zoek op de site naar 1193786 voor het recept van botercr\u00e9me voor macarons.",
        "Macarons vullen met ganache? Zoek op de site naar 1193781 voor het recept van ganache."
    ],
    "title": "Macarons maken? De lekkerste uitdaging die er is, als je het ons vraagt.",
    "waitTime": "1 uur 30 min. wachten"
}