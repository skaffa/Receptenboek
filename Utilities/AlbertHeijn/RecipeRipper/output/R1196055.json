{
    "bakeTime": "",
    "calories": "195 kcal",
    "id": "R1196055",
    "ingredients": [
        "125 ml appelcider",
        "3.5 g gedroogde gist",
        "6 el kristalsuiker",
        "200 g tarwebloem",
        "1 tl koek- en speculaaskruiden",
        "2 tl gemalen kaneel",
        "\u00bd tl zout",
        "2  middelgrote eieren",
        "30 g ongezouten roomboter",
        "2 l arachideolie"
    ],
    "necessary": [
        "deegroller",
        "uitsteekvormpje of glas (ca. \u00d86 cm)",
        "uitsteekring of spuitmondje (1.5cm)",
        "vershoudfolie"
    ],
    "nutrition": [
        "energie 195 kcal",
        "koolhydraten 22 g waarvan suikers 7 g",
        "natrium 40 mg",
        "eiwit 3 g",
        "vet 10 g waarvan verzadigd 3 g",
        "vezels 1 g"
    ],
    "pageTitle": "Appelciderdonuts met kaneelsuiker recept",
    "portions": "10 porties",
    "prepTime": "30 min. bereiden",
    "preparation": [
        " Verwarm de appelcider 10 min. op middelhoog vuur. Laat 30 min. afkoelen tot heel lauw (het mag echt niet meer te warm zijn, dan werkt de gist niet). Voeg de gist en \u2153 van de suiker toe, roer door en laat 4 min. staan tot er belletjes vormen.",
        " Meng ondertussen de bloem, koek- en speculaaskruiden, de helft van de kaneel en het zout in een ruime kom. Splits de eieren, de eiwitten worden niet gebruikt. Voeg de eidooiers, de boter en het appelcidermengsel toe aan het bloemmengsel en kneed door elkaar.",
        " Kneed nog 5 min. op een met bloem bestoven werkblad tot een zacht en soepel deeg. Leg in een ingevette kom. Dek af met een vochtige schone theedoek en laat op een warme plaats 1\u00bd tot 2 uur rijzen tot het deeg flink in volume is toegenomen.",
        " Rol het deeg op een met bloem bestoven werkblad uit tot een lap van 1 cm dik. Steek er met de grote ring of kom cirkels uit. Maak met de kleine ring of het spuitmondje openingen in het midden van de cirkels, bewaar deze bolletjes ook. Herhaal tot het deeg op is. Leg de donuts en de bolletjes op een ingevette bakplaat. Dek af met een stuk ingevette vershoudfolie en laat nog 30 min. op een warme plek rijzen.",
        "Meng de rest van de suiker en de rest van de kaneel op een bord.",
        " Verhit de olie in de frituurpan tot 180 \u00b0C. Frituur afhankelijk van de grootte van de pan de donuts en bolletjes per ca. 6 stuks in ca. 2 min. goudbruin en gaar. Keer halverwege. Schep uit de pan, laat uitlekken op keukenpapier. Wentel de warme donuts en bolletjes door de kaneelsuiker en serveer met nog extra kaneelsuiker eroverheen gestrooid."
    ],
    "spiciness": "",
    "tags": [
        "borrelhapje",
        "oud & nieuw",
        "winter",
        "frituren"
    ],
    "tips": [
        " Appelcider over? Serveer bij de feestelijke borrelplank (zoek op 1196058 op Ah.nl). Appelcider kan ook gebruikt worden in de saus bij de kalkoen (zoek op 1196074 op Ah.nl)"
    ],
    "title": "Weer eens iets anders voor oud en nieuw: zelfgemaakte donuts! Deze mini-versie maak je met appelcider, voor een subtiel fruitige smaak.",
    "waitTime": "2 uur 30 min. wachten"
}