{
    "bakeTime": "",
    "calories": "180 kcal",
    "id": "R1196821",
    "ingredients": [
        "500 g verse sperziebonen",
        "\u00bd  middelgrote ui",
        "1 teen knoflook",
        "1 el zonnebloemolie",
        "\u00bd el sambal oelek",
        "\u00bd el tomatenpuree in blik",
        "1 tl gemalen laos",
        "100 g santen kokoscr\u00e8me",
        "100 ml water"
    ],
    "necessary": [
        "schuimspaan"
    ],
    "nutrition": [
        "energie 180 kcal",
        "koolhydraten 9 g waarvan suikers 1 g",
        "natrium 80 mg",
        "eiwit 3 g",
        "vet 14 g waarvan verzadigd 10 g",
        "vezels 3 g"
    ],
    "pageTitle": "Sambal goreng buncis van Laura en Erna recept",
    "portions": "6 personen",
    "prepTime": "20 min. bereiden",
    "preparation": [
        "Breng een pan met ruim water aan de kook op middelhoog vuur. Verwijder ondertussen de steelaanzet en het puntje van de sperziebonen. Kook de sperziebonen 6 min. Schep met de schuimspaan uit het water en laat uitlekken in een vergiet.",
        "Snipper ondertussen de halve ui en snijd de knoflook fijn. Verwarm een hapjespan met de olie op middelhoog vuur en fruit de ui en knoflook 1 min. Voeg de sambal, tomatenpuree, laos, kokoscre\u0300me en 100 ml water ( per 6 personen) toe en roer in ca. 3 min. tot een saus. Voeg de sperziebonen toe en laat 4 min. stoven. Breng eventueel op smaak met zout."
    ],
    "spiciness": "licht pittig",
    "tags": [
        "veganistisch",
        "glutenvrij",
        "lactosevrij",
        "indonesisch",
        "aziatisch",
        "bijgerecht",
        "bakken"
    ],
    "tips": [
        "Maak Laura en Erna's rijsttafel compleet met rendang, sambal goreng telor, zoetzure komkommer en ketjap tempeh.",
        "Familierecept AllerHande 4 2022. Laura: \u2018Toen ik op mezelf ging wonen in Amsterdam vond ik het leuk om de rijsttafel van tante Erna zelf te maken, maar dan op \u00e9\u00e9n bord. Zo kon ik de smaak van vroeger doen herleven zonder dat ik beschikte over een grote keuken en veel tijd. Mijn kleine \u2018grote\u2019 rijsttafel bestaat uit 7 gerechten: de allerlekkerste rendang, kokosrijst, sambal goreng telor, tempeh, sajoer boontjes, kroepoek en zoetzure komkommer. Zo\u2019n zuurtje is heel belangrijk in de Indonesische keuken. Ik heb mijn eigen zuur helemaal geperfectioneerd en gebruik een combinatie van sushiazijn en dragonazijn, mirin, laurier, zout en een klein schepje suiker. Nu maak ik Indonesische rijsttafel voor mijn verloofde of als er vrienden komen eten. Vooral bij speciale gelegenheden dus. En als we samenkomen met de familie eten we altijd wel rijsttafel. Voor ons is eten het allermooiste wat er is. Het brengt ons in contact met elkaar.\u2019"
    ],
    "title": "Sperzieboontjes met smaken uit Indonesi\u00eb: deze sambal goreng buncis doen het heel goed als onderdeel van een rijsttafel. Dit is het recept van Laura, die het weer leerde van haar tante Erna. ",
    "waitTime": ""
}