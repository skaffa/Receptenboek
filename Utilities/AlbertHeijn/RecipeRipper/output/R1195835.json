{
    "bakeTime": "25 min. oventijd",
    "calories": "705 kcal",
    "id": "R1195835",
    "ingredients": [
        "140 g ongezouten roomboter",
        "120 g lichtbruine basterdsuiker",
        "4  middelgrote eieren",
        "220 g tarwebloem",
        "2 tl bakpoeder",
        "\u00bd tl zout",
        "\u00bd  vanillestokje",
        "300 ml melk",
        "150 g fijne kristalsuiker",
        "15 g maizena",
        "75 g amandelmeel",
        "250 g verse aardbeien",
        "100 ml verse slagroom",
        "1 el poedersuiker"
    ],
    "necessary": [
        "vershoudfolie",
        "spuitzak",
        "bakpapier",
        "sloffenring (27 cm)",
        "spuitzak met kartelmondje"
    ],
    "nutrition": [
        "energie 705 kcal",
        "koolhydraten 79 g waarvan suikers 50 g",
        "natrium 280 mg",
        "eiwit 12 g",
        "vet 37 g waarvan verzadigd 20 g",
        "vezels 3 g"
    ],
    "pageTitle": "Aardbeienslof recept",
    "portions": "6 personen",
    "prepTime": "1 uur bereiden",
    "preparation": [
        " Doe de boter met de lichtbruine basterdsuiker in een grote kom. Splits 1 ei en voeg de dooier toe. Het eiwit wordt niet gebruikt. Boen de citroen schoon, rasp de gele schil van de citroen en voeg toe. Meng met een pollepel tot een homogene massa. Zeef de bloem, het bakpoeder en zout boven de kom en kneed met je handen tot een samenhangend deeg. Verpak het deeg in vershoudfolie en laat het 45 minuten opstijven in de koelkast.",
        " Snijd het vanillestokje in de lengte doormidden en schraap er het merg uit. Doe het vanillemerg, het vanillestokje en 250 ml melk in een steelpannetje en breng langzaam aan de kook. Splits 2 eieren boven een kom, de eiwitten worden niet gebruikt. Roer door de dooiers de rest van de melk, de helft van de suiker en de maizena. Roer goed met een garde totdat er geen klontjes meer inzitten.",
        "Haal het vanillestokje uit het eidooiermengsel. Giet een scheutje hete melk bij het eidooiermengsel en schenk het mengsel bij de hete melk in de pan. Breng langzaam aan de kook. Roer goed met een pannenlikker over de bodem om aankoeken te voorkomen. Laat de banketbakkersroom 1 min. zachtjes koken. Schenk de room over in een kom en dek af met vershoudfolie direct op de room, om velvorming te voorkomen. Laat de banketbakkersroom 15 min. afkoelen tot kamertemperatuur en laat hem verder in de koelkast afkoelen.",
        "Roer ondertussen het amandelmeel, de rest van de kristalsuiker en 1 ei door elkaar tot amandelspijs. Schep het amandelspijs in een spuitzak.",
        "  Verwarm de oven voor op 180 \u2103. Bestuif het werkblad en een deegroller licht met bloem. Rol het deeg uit tot een lap van 1\u00bd cm dik. Leg het deeg op een met bakpapier beklede bakplaat.  Vet de slofring in met boter, druk hem in het deeg en verwijder het omliggende deeg. Spuit het amandelspijs op het deeg en laat rondom 1 cm vrij. Bak de slof in 25 min. gaar. Verwijder de slofring en laat een uur afkoelen.",
        " Klop de banketbakkersroom met een handmixer luchtig en schep in een spuitzak. Verwijder de kroontjes van de aardbeien en halveer ze. Doe de slagroom met 1/2 el poedersuiker in een kom en klop met een handmixer op de middelste stand stijf. Schep de slagroom in een spuitzak met een kartelmondje.",
        " Spuit de banketbakkersroom in lange banen op de sloffenbodem. Leg daar de aardbeien op en decoreer met de slagroom. Bestuif met een (thee)zeef met de rest van de poedersuiker."
    ],
    "spiciness": "",
    "tags": [
        "oven",
        "gebak",
        "verjaardag",
        "valentijn"
    ],
    "tips": [
        "Heb je geen spuitzak? Schep het amandelspijs dan met een lepel op de taartbodem. Verdeel de banketbakkersoom met een lepel over de taart en decoreer met de slagroom.",
        "Geen sloffenring in huis? Vervang voor een springvorm van \u00d8 20 cm.",
        "Met overgebleven eiwitten kunnen meringues worden gemaakt."
    ],
    "title": "Slo(o)f je uit en bak h\u00e9t ultieme aardbeiengebak: de aardbeienslof. Daar wordt toch iedereen vrolijk van?",
    "waitTime": "1 uur wachten"
}