{
    "bakeTime": "",
    "calories": "175 kcal",
    "id": "R1197547",
    "ingredients": [
        "300 g volle melk",
        "1 el ongezouten roomboter",
        "25 g kristalsuiker",
        "400 g patentbloem",
        "35 g volkorenmeel",
        "7 g fijn zeezout",
        "4 g gedroogde gist",
        "1 tl zonnebloemolie",
        "1 tl zonnebloemolie",
        "2 el polenta"
    ],
    "necessary": [
        "keukenthermometer",
        "staande mixer met deeghaken",
        "digitale weegschaal",
        "bakpapier",
        "bakplaten",
        "vershoudfolie",
        "gietijzeren pan"
    ],
    "nutrition": [
        "energie 175 kcal",
        "koolhydraten 30 g waarvan suikers 4 g",
        "natrium 200 mg",
        "eiwit 5 g",
        "vet 4 g waarvan verzadigd 2 g",
        "vezels 1 g"
    ],
    "pageTitle": "English muffin recept",
    "portions": "12 porties",
    "prepTime": "1 uur bereiden",
    "preparation": [
        "Verhit de melk in een steelpan zonder te roeren tot net onder het kookpunt. Kijk goed naar de melk, zodra er belletjes ontstaan aan de rand van de pan en er een soort velletje ontstaat in het midden, is de melk op de goede temperatuur. Zorg dat de melk niet heter wordt (pas de hoogte van het vuur zo nodig aan). Verhit de melk nog 1 min. op deze temperatuur. Je kunt ook een keukenthermometer gebruiken, de melk moet een temperatuur hebben van 83 \u00b0C. Haal van het vuur, voeg de roomboter en suiker toe en laat al roerend met een garde oplossen. Laat het mengsel afkoelen tot handwarm, dit duurt ca. 15 min.",
        "Meng ondertussen de bloem, het volkorenmeel en zeezout in de kom van een staande mixer met deeghaak. Doe de gist in een kom en schenk al roerend met een garde het handwarme melkmengsel erbij. Roer goed en laat 5-10 min. staan, tot het mengsel begint te bubbelen.",
        "Voeg het gist-melkmengsel toe aan de droge ingredi\u00ebnten in de kom van de staande mixer en mix 3 min. op een lage stand. Schraap met een spatel de zijkanten van de kom schoon. Mix nog 7 min., nu op middelhoge snelheid, tot een vochtig maar mooi elastisch deeg.",
        "Vet een kom in met 1 tl zonnebloemolie. Schraap met een deegschraper het deeg in de ingevette kom. Dek de kom af met een vochtige theedoek en laat het deeg op een aangename, tochtvrije plek rijzen tot het in volume is verdubbeld. Dit duurt, afhankelijk van de temperatuur in de ruimte, ca. 1 uur en 30 min",
        "Haal het deeg uit de kom en verdeel het met behulp van een weegschaal in 12 gelijke bolletjes van ca. 63 g. Bol de bolletjes op door steeds met je hand een kommetje te vormen over een bolletje heen en het met lichte druk in je palm, duim en pink rond te draaien over het werkvlak.  Laat 5 min. rusten.",
        "Bekleed 2 bakplaten met bakpapier, bestrijk het papier met de rest van de olie en bestrooi met de helft van de polenta. Druk de opgebolde bolletjes ietsje platter tot disks (de klassieke English muffinvorm) en verdeel over de bakplaten. Bestrooi met de rest van de polenta. Dek de bakplaten af met vershoudfolie en laat de disks 1 uur rijzen op een aangename, tochtvrije plek, tot ze bijna in grootte zijn verdubbeld.",
        "Verhit de gietijzeren koekenpan zonder olie of boter op laag tot middelhoog vuur. Bak 4 muffins per keer. Verdeel ze over de pan en bak in ca. 12 min. goudbruin. Keer halverwege heel voorzichtig om met een spatel en zorg dat je ze hierbij niet \u2018lek\u2019 prikt. De muffins moeten heel blijven, zodat ze ook vanbinnen gelijkmatig garen. Leg ze na het bakken op een rooster. De muffins garen nog iets door en zijn volledig gaar als ze zijn afgekoeld.",
        "Een English muffin snijd je niet open met een mes, maar trek je met een vork open zodat de textuur intact blijft. Beleg de muffins met bijvoorbeeld een gebakken ei, kaas, of met boter en jam."
    ],
    "spiciness": "",
    "tags": [
        "engels",
        "brood/sandwiches",
        "bijgerecht",
        "bakken"
    ],
    "tips": [
        "Beleg de muffins met bijvoorbeeld een gebakken ei, kaas, of met boter en jam. Een English muffin snijd je niet open met een mes, maar trek je met een vork open zodat de textuur intact blijft. "
    ],
    "title": "English muffins, een soort brood- of scone-achtige broodjes, zijn lekker met een gebakken ei, kaas of met boter en jam.",
    "waitTime": "3 uur wachten"
}