{
    "bakeTime": "8 min. oventijd",
    "calories": "275 kcal",
    "id": "R1186303",
    "ingredients": [
        "4  middelgrote eieren",
        "100 g fijne kristalsuiker",
        "\u00bd tl zout",
        "100 g zelfrijzend bakmeel",
        "95 g gepelde ongezouten pistachenoten",
        "150 g ongezouten roomboter",
        "150 g poedersuiker",
        "1 stick espressopoeder",
        "1 tl gemalen kardemom",
        "250 g blanke marsepein"
    ],
    "necessary": [
        "mixer",
        "bakpapier",
        "deegroller"
    ],
    "nutrition": [
        "energie 275 kcal",
        "koolhydraten 32 g",
        "natrium 90 mg",
        "eiwit 5 g",
        "vet 14 g waarvan verzadigd 6 g",
        "vezels 1 g"
    ],
    "pageTitle": "Petitfours met koffie en marsepein  recept",
    "portions": "16 porties",
    "prepTime": "2 uur bereiden",
    "preparation": [
        "Verwarm de oven voor op 220 \u00b0C. Klop de eieren met een mixer luchtig. Voeg tijdens het kloppen lepel voor lepel de kristalsuiker en het zout toe. Blijf doorkloppen tot lichtgeel eierschuim ontstaat. Dit duurt ca. 8 min. Zeef het zelfrijzend bakmeel erboven en spatel er voorzichtig door.",
        "Verdeel het beslag over een met bakpapier beklede bakplaat. Strijk het beslag met behulp van een spatel uit tot een vierkant van ca. 40 x 40 cm. Bak in ca. 8 min. goudbruin en gaar. De biscuit is gaar als het terugveert als je er voorzichtig op duwt. Neem uit de oven en laat afkoelen. Doe de pistachenoten in een kleine ovenschaal en rooster ze ca. 8 min. op 180 \u00b0C. Neem uit de oven en laat afkoelen op een bord. Hak de noten fijn.",
        "Doe de boter in een kom en klop in 5 min. luchtig. Voeg de poedersuiker er in 2 delen aan toe en klop nog 5 min. tot een luchtige botercr\u00e8me. Klop de espressopoeder en kardemom erdoor. Leg de biscuit met het bakpapier naar boven op het werkblad en trek het bakpapier er voorzichtig af. Snijd er 4 vierkanten uit van 16 x 16 cm. Bestrijk elk vierkant met \u00bc van de botercr\u00e8me en bestrooi met \u00bc van de gehakte pistachenoten. Leg de 4 plakken zorgvuldig op elkaar.",
        "Bestuif het werkblad en de helft van de marsepein met wat poedersuiker en rol uit tot een lap (ca. 3 mm dik). Snijd er een vierkant van 16 x 16 cm uit. Leg op de plakken biscuits met botercr\u00e8me en druk voorzichtig aan. Zet 15 min. in de vriezer. Snijd de taart met een scherp mes voorzichtig in vierkante petitfours van 4 x 4 cm. Steek uit de rest van de marsepein bloemetjes of andere figuurtjes en versier de petitfours ermee."
    ],
    "spiciness": "",
    "tags": [
        "oven",
        "gebak",
        "pasen",
        "kerst",
        "traktatie",
        "kersttaart"
    ],
    "tips": [],
    "title": "Het is bijna zonde om deze mooie mini-gebakjes op te eten... doe toch maar!",
    "waitTime": "15 min. wachten"
}