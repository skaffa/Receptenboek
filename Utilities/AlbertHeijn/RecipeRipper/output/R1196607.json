{
    "bakeTime": "45 min. oventijd",
    "calories": "400 kcal",
    "id": "R1196607",
    "ingredients": [
        "100 ml volle melk",
        "75 g AH kristalsuiker",
        "7 g gedroogde gist",
        "450 g tarwebloem",
        "2 tl zout",
        "5  middelgrote eieren",
        "230 g boter"
    ],
    "necessary": [
        "staande mixer met deeghaken",
        "vershoudfolie",
        "cakevorm (25 cm, ingevet)",
        "bakkwastje"
    ],
    "nutrition": [
        "energie 400 kcal",
        "koolhydraten 40 g waarvan suikers 9 g",
        "natrium 240 mg",
        "eiwit 9 g",
        "vet 22 g waarvan verzadigd 14 g",
        "vezels 2 g"
    ],
    "pageTitle": "Brioche (basisrecept) recept",
    "portions": "10 porties",
    "prepTime": "50 min. bereiden",
    "preparation": [
        "Verwarm in een steelpan de melk met de helft van de suiker al roerend op laag vuur heel kort tot lauwwarm. Haal van het vuur en roer de gist erdoor. Laat 15 min. staan tot het rijkelijk schuimt. ",
        "Meng ondertussen de bloem met de rest van de suiker en het zout in de mengkom van een staande mixer.  Doe daar 4 eieren (per 10 porties) en het gistmengsel bij en meng in ca. 10 min. met de deeghaak op de middelste stand tot een soepel deeg. ",
        "Voeg de boter op kamertemperatuur in kleine porties, van ca. 1 el tegelijk, toe. Wacht steeds met een nieuw stukje boter tot de vorige is opgenomen. In totaal duurt dit ca. 10 min. Het deeg wordt zwaar en plakkerig, maar voeg geen extra bloem toe. ",
        "Dek de kom af met vershoudfolie, zet op een warme plek en laat 1 uur rijzen tot het deeg in volume is verdubbeld. ",
        "Kneed het deeg 1 min. door met de hand en dek af met het ingevette vershoudfolie. Laat 4 uur rijzen in de koelkast tot het weer in volume verdubbeld is. Mocht het deeg na 4 uur nog niet flink gerezen zijn, verleng dan de rijstijd in de koelkast. Of zet op een warmere plek tot dit wel het geval is, maar koel dan het gerezen deeg nog even terug voor je het verder gaat verwerken. ",
        "Kneed het deeg door met de hand, verdeel het in 7 gelijke delen en bol ze op: maak van je hand een kommetje en leg op het schone werkvlak over een bol heen. Krom je hand om een bol deeg en rol met een beetje druk in kleine cirkels tot de bol mooi egaal en rond is. Herhaal met de rest van de bollen. ",
        "Zet de cakevorm verticaal voor je en leg een rij van 4 deegbollen (per 10 porties) aan de rechterkant van de cakevorm. Doe de rest van de bollen in de uitsparingen aan de linkerkant. Dek de cakevorm af met vershoudfolie en laat de brioche op een warme plek 1 uur rijzen.  Verwarm de oven voor op 165 \u00b0C. ",
        "Klop het laatste ei (per 10 porties) los en bestrijk het brood helemaal met behulp van het kwastje. Bak het brood in het midden van de oven in ca. 45 min. goudbruin en gaar. Laat het 30 min. in de vorm afkoelen. "
    ],
    "spiciness": "",
    "tags": [
        "oven",
        "frans",
        "brood/sandwiches",
        "brunch",
        "lunch",
        "ontbijt",
        "moederdag",
        "pasen",
        "vaderdag"
    ],
    "tips": [],
    "title": "Broodlovers opgelet: haal je favo broodbeleg in huis, want er gaat toch niets boven zelfgemaakte brioche?! ",
    "waitTime": "6 uur 30 min. wachten"
}