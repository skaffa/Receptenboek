{
    "bakeTime": "2 uur 45 min. oventijd",
    "calories": "870 kcal",
    "id": "R1192762",
    "ingredients": [
        "2 kg spareribs naturel",
        "225 g keukenstroop",
        "2 tl knoflookpoeder",
        "1 tl uienpoeder",
        "3 el La Morena chipotlesaus",
        "3 el worcestershiresauce",
        "1  Elstar appel",
        "300 ml troebel appelsap",
        "1 el gemalen venkelzaad",
        "150 ml tomatenketchup",
        "150 ml appelciderazijn",
        "100 g bruine basterdsuiker"
    ],
    "necessary": [
        "kruiskopschroevendraaier",
        "bakkwast",
        "aluminiumfolie",
        "bakpapier"
    ],
    "nutrition": [
        "energie 870 kcal",
        "koolhydraten 90 g",
        "natrium 720 mg",
        "eiwit 52 g",
        "vet 33 g waarvan verzadigd 12 g",
        "vezels 3 g"
    ],
    "pageTitle": "Spareribs uit de oven recept",
    "portions": "4 personen",
    "prepTime": "30 min. bereiden",
    "preparation": [
        "Ontvlies de spareribs door een kruiskopschroevendraaier plat tussen het longvlies en het bot aan de achterzijde van de rack te steken. Wrik de schroevendraaier voorzichtig heen en weer totdat deze over de gehele breedte tussen het vlies en het bot zit. Trek de schroevendraaier naar je toe en trek zo het hele vlies van het rack af.",
        "Meng 75 g keukenstroop (per 4 personen) met de helft van de knoflookpoeder, het uienpoeder, \u2153 van de chipotle en \u2153 van de worchestershiresaus tot een marinadepasta. Bestrijk de spareribs met de bakkwast rondom met de marinade. Laat afgedekt minimaal 2 uur en maximaal 24 uur in de koelkast marineren.",
        "Maak ondertussen de barbecuesaus. Schil de appel, snijd in partjes en verwijder het klokhuis. Rasp het vruchtvlees grof. Doe de appel, het appelsap, venkelzaad, de ketchup, azijn, suiker, de rest van de chipotle, worchestershiresaus, knoflook en keukenstroop in een steelpan. Breng de saus aan de kook en laat op laag vuur inkoken tot een stroperige saus. Dit duurt ca. 1\u00bd uur. Roer regelmatig. Neem de pan van het vuur en laat afkoelen tot kamertemperatuur. Bewaar evt. afgedekt in de koelkast.",
        "Verwarm de oven voor op 140 \u00baC. Laat ondertussen de spareribs op kamertemperatuur komen. Verpak elke rib apart in aluminiumfolie en zorg ervoor dat er geen openingen zijn. Zo blijven de spareribs mals. Leg de spareribs op een met bakpapier beklede bakplaat met de vouwkant van de folie naar boven en gaar ca. 2 uur in het midden van de oven. Neem de spareribs uit de oven en verwijder de folie. Bestrijk de bovenkant met de helft van de saus en leg met de vleeskant naar boven terug op de met bakpapier beklede bakplaat. Rooster de spareribs nog ca. 30-45 min. in de oven. Serveer de spareribs met de rest van de saus."
    ],
    "spiciness": "licht pittig",
    "tags": [
        "lactosevrij",
        "oven",
        "amerikaans",
        "hoofdgerecht"
    ],
    "tips": [
        "Lekker met coleslaw en gepofte aardappel. Let op met de coleslaw is het recept niet meer lactosevrij."
    ],
    "title": "",
    "waitTime": "2 uur wachten"
}