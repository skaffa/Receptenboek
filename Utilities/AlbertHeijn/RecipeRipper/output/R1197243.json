{
    "bakeTime": "",
    "calories": "380 kcal",
    "id": "R1197243",
    "ingredients": [
        "250 ml verse slagroom",
        "190 ml volle melk",
        "100 g kristalsuiker",
        "1  vanillestokje",
        "2  middelgrote eieren",
        "120 ml hete espresso"
    ],
    "necessary": [
        "fijne zeef",
        "ijsmachine"
    ],
    "nutrition": [
        "energie 380 kcal",
        "koolhydraten 29 g waarvan suikers 29 g",
        "natrium 40 mg",
        "eiwit 5 g",
        "vet 27 g waarvan verzadigd 17 g"
    ],
    "pageTitle": "Klassieke affogato (Italiaanse ijskoffie) recept",
    "portions": "4 personen",
    "prepTime": "25 min. bereiden",
    "preparation": [
        "Doe de slagroom met de melk en \u00bd van de suiker in een steelpan. Halveer het vanillestokje in de lengte, schraap het merg eruit en voeg het stokje en het merg toe aan de slagroom. Breng langzaam aan de kook, roer tot de suiker is opgelost.",
        "Splits ondertussen de eieren, de eiwitten worden niet gebruikt. Roer de dooiers met de rest van de suiker in een kom los met een garde. Schenk, al roerend met een garde, de helft van het slagroommengsel bij de dooier. Roer goed en schenk alles terug in de pan.",
        "Breng op laag vuur aan de kook, blijf voortdurend goed over de bodem roeren met een pannenlikker.  Haal de pan van het vuur en schenk de vla (ijscompositie) door een zeef in een kom. Laat helemaal afkoelen in de koelkast, minimaal 2 uur.",
        "Doe de ijscompositie over in de bak van de ijsmachine en draai volgens de gebruiksaanwijzing van de machine tot een egaal roomijs, stevig genoeg om bolletjes van te maken. Schep het ijs in een afsluitbare bak en vries 2 uur in tot gebruik.",
        "Schep in koffiekopjes of glaasjes elk een bol ijs. Schenk aan tafel de hete espresso over het ijs."
    ],
    "spiciness": "",
    "tags": [
        "glutenvrij",
        "italiaans",
        "drankje zonder alcohol",
        "nagerecht"
    ],
    "tips": [
        "IJs maken zonder ijsmachine? Doe het roommengsel dan na stap 3 in een afsluitbare bak in de vriezer, laat 4 uur bevriezen en roer elk half uur met een garde goed door. ",
        "Gebruik voor een snelle affogato kant en klaar vanille-ijs.",
        "Affogato is ook lekker met ander roomijs: hazelnoot, chocolade, of stracciatella bijvoorbeeld."
    ],
    "title": "Geen affogato zonder zelfgemaakt vanille-ijs!",
    "waitTime": "4 uur wachten"
}