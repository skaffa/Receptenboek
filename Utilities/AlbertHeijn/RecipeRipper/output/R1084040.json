{
    "bakeTime": "25 min. oventijd",
    "calories": "320 kcal",
    "id": "R1084040",
    "ingredients": [
        "1  citroen",
        "100 g ongezouten roomboter",
        "200 g tarwebloem",
        "50 g fijne kristalsuiker",
        "1 mespunt zout",
        "1  middelgroot ei",
        "4 blaadjes gelatine",
        "16 g vanillesuiker",
        "500 g Griekse yoghurt",
        "320 g lemon curd",
        "250 g verse frambozen",
        "100 g paaseitjes"
    ],
    "necessary": [
        "keukenmachine",
        "deegroller",
        "langwerpige quichevorm met losse bodem (34 x 11 cm)",
        "bakpapier",
        "blindbakvulling"
    ],
    "nutrition": [
        "energie 320 kcal",
        "koolhydraten 41 g",
        "natrium 45 mg",
        "eiwit 6 g",
        "vet 15 g waarvan verzadigd 10 g",
        "vezels 2 g"
    ],
    "pageTitle": "Citroentaart met yoghurt, lemon curd & verse frambozen recept",
    "portions": "12 personen",
    "prepTime": "20 min. bereiden",
    "preparation": [
        "Boen de citroen schoon en rasp de gele schil van de citroen. Snijd de boter in blokjes. Doe het rasp met de gezeefde bloem, boter, kristalsuiker en het zout in de keukenmachine en maal tot kruimels. Splits ondertussen het ei en voeg de eidooier toe terwijl de machine draait. Het eiwit wordt niet gebruikt. Kneed met de hand tot een samenhangend deeg. Voeg als het te droog is 1 el koud water toe.",
        "Rol het deeg met de deegroller uit op een met bloem bestoven werkblad tot een rechthoekige lap van 12 x 30 cm. Vet de vorm in en bekleed de vorm met het deeg. Prik met een vork gaatjes in de bodem en snijd de randen bij. Laat afgedekt nog 30 min. rusten in de koelkast.",
        "Verwarm ondertussen de oven voor op 180 \u00b0C. Bedek de deegbodem met bakpapier, doe de blindbakvulling erin en bak ca. 15 min. in de oven. Neem uit de oven en verwijder de vulling en het bakpapier. Zet de bodem nog ca. 10 min. in de oven. Laat in 30 min. afkoelen op een rooster.",
        "Week ondertussen de gelatine 5 min. in koud water. Knijp de gelatine uit, doe in een steelpan met 3 el water en laat op laag vuur oplossen. Haal van het vuur en laat 5 min. afkoelen. Roer de vanillesuiker door de yoghurt en meng de opgeloste gelatine erdoor. Verdeel de lemoncurd over de taartbodem en schep de yoghurt erop. Dek af en laat minimaal 1 uur in de koelkast opstijven. Verdeel de frambozen en paaseitjes over de vulling en serveer."
    ],
    "spiciness": "",
    "tags": [
        "oven",
        "gebak",
        "pasen",
        "moederdag",
        "lente",
        "zomer",
        "keukenmachine"
    ],
    "tips": [],
    "title": "Met of zonder paaseitjes... Deze taart is een eyecatcher! ",
    "waitTime": "2 uur 5 min. wachten"
}