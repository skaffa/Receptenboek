{
    "bakeTime": "30 min. oventijd",
    "calories": "760 kcal",
    "id": "R1186957",
    "ingredients": [
        "475 g boter + extra om in te vetten",
        "225 g witte basterdsuiker",
        "5  middelgrote eieren",
        "1  vanillestokje",
        "125 g zelfrijzend bakmeel",
        "100 g amandelmeel",
        "1 el volle melk",
        "100 g witte chocolade",
        "250 g mascarpone",
        "1 tl matchapoeder",
        "250 g poedersuiker",
        "250 g verse frambozen",
        "2 tl Dr. Oetker rode kleurstofstiften",
        "6  frambozenmacarons"
    ],
    "necessary": [
        "springvorm (\u00d8 16 cm)",
        "bakpapier"
    ],
    "nutrition": [
        "energie 760 kcal",
        "koolhydraten 64 g",
        "natrium 185 mg",
        "eiwit 8 g",
        "vet 52 g waarvan verzadigd 31 g",
        "vezels 2 g"
    ],
    "pageTitle": "Frambozentaart met amandelcake, groene-theeganache en macarons recept",
    "portions": "12 personen",
    "prepTime": "2 uur bereiden",
    "preparation": [
        "Verwarm de oven voor op 180 \u00b0C. Vet de springvormen in. Bekleed de bodems met bakpapier en vet ook het bakpapier in. Klop voor de cake 225 g boter en basterdsuiker in een mengkom met een mixer in 5 min. licht en luchtig. Voeg een voor een de eieren toe. Voeg pas een volgend ei toe als het vorige helemaal is opgenomen. Klop nog 3 min.",
        "Halveer het vanillestokje in de lengte en schraap met een mespunt het merg eruit. Klop het merg met een mixer door het beslag. Zeef het bakmeel en amandelmeel boven de kom en spatel zo luchtig mogelijk door het beslag. Spatel de melk erdoor. ",
        "Verdeel het beslag gelijkmatig over de springvormen en strijk glad. Bak de cakes in het midden van de oven in ca. 30 min. goudbruin en gaar. Ze zijn gaar als je er zachtjes op drukt en de cakes terugveren. Laat de cakes 15 min. in de vormen afkoelen op een rooster. Haal ze uit de vormen en laat ze in 2 uur helemaal afkoelen op een rooster.",
        "Smelt ondertussen de chocolade au bain-marie. Roer de mascarpone in een kom los met een garde en roer de chocolade en het groene-theepoeder erdoor. Laat deze groene-theeganache staan tot gebruik.",
        "Klop 250 g boter met een mixer in 10 min. tot een lichte en luchtige botercr\u00e8me. Voeg lepel voor lepel de poedersuiker toe. Klop nog 5 min. of tot de suiker helemaal is opgelost en de cr\u00e8me wit is. Laat staan tot gebruik. ",
        "Snijd de cakes aan de bovenkant mooi vlak. Leg 1 cake op een bord en bestrijk de bovenkant met de helft van de groene-theeganache. Laat 1 cm rondom vrij. Verdeel de frambozen netjes in cirkels naast elkaar over de ganache.",
        "Leg de tweede cake op de frambozen en verdeel de rest van de ganache en de frambozen over de bovenkant. Dek af met de laatste cake. Bestrijk de taart rondom met een dunne laag botercr\u00e8me en zet 10 min. in de koelkast.",
        "Verdeel de rest van de botercr\u00e8me over 3 schaaltjes. Maak met de kleurstof 1 deel lichtroze, 1 deel iets donkerder en het derde deel nog donkerder roze. Zorg hierbij voor contrast.  Bestrijk de onderrand van de taart rondom met de donkerste botercr\u00e8me, het midden met de lichtere, en de bovenrand en bovenkant met de lichtste botercr\u00e8me. Strijk de cr\u00e8me met een paletmes zo glad mogelijk, werk horizontaal (niet van onder naar boven). Garneer de taart met de macarons."
    ],
    "spiciness": "",
    "tags": [
        "oven",
        "gebak",
        "verjaardag",
        "moederdag"
    ],
    "tips": [
        "Ga jij voor 100% homemade? Maak dan ook de macarons zelf. Kijk voor het recept elders op ah.nl/allerhande."
    ],
    "title": "Drie keer hoera voor deze laagjestaart met botercr\u00e8me in drie verschillende kleuren. Dit is d\u00e9 ultieme showstopper voor jouw feestje.",
    "waitTime": "2 uur 15 min. wachten"
}