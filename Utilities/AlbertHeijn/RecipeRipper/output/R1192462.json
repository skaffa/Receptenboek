{
    "bakeTime": "",
    "calories": "250 kcal",
    "id": "R1192462",
    "ingredients": [
        "1 teen knoflook",
        "1 tl gedroogde rozemarijn",
        "50 ml milde olijfolie",
        "1  aubergine",
        "1  courgette",
        "380 g Tasty Tom trostomaten",
        "125 g buffelmozzarella",
        "15 g verse basilicum"
    ],
    "necessary": [],
    "nutrition": [
        "energie 250 kcal",
        "koolhydraten 9 g",
        "natrium 80 mg",
        "eiwit 7 g",
        "vet 20 g waarvan verzadigd 6 g",
        "vezels 3 g"
    ],
    "pageTitle": "Gegrilde groenten van de barbecue recept",
    "portions": "4 personen",
    "prepTime": "20 min. bereiden",
    "preparation": [
        "Steek de barbecue aan. Snijd de knoflook zo fijn mogelijk en doe samen met de rozemarijn en olijfolie in een kom. Roer door elkaar. Snijd de aubergine in plakken van 1 cm dik en leg op een bord. Bestrooi de plakken met peper en eventueel zout en bestrijk met ongeveer de helft van de rozemarijn-knoflookolie. Rooster de aubergine op een fijn rooster in ca. 8 min. gaar op de matig hete barbecue. Keer regelmatig, zodat er mooie grillruitjes ontstaan. Neem van de barbecue als de aubergine gaar is en leg op een platte schaal.",
        "Snijd ondertussen de courgette in plakken van een \u00bd cm dik. Leg ze op een bord en bestrijk met de helft van de rest van de rozemarijn-knoflookolie. Gril de courgette in 3-4 min. beetgaar op een fijn rooster op de barbecue. Keer halverwege. Leg de courgette bij de aubergine op de schaal. Halveer de tomaten en besprenkel het snijvlak met de rest van de olie. Gril de tomaten 2-3 min. op het snijvlak. Leg ze bij de gegrilde groenten op de schaal. Scheur de mozzarella in stukken en verdeel over de groenten. Haal de blaadjes van de takjes basilicum en strooi over de salade."
    ],
    "spiciness": "",
    "tags": [
        "glutenvrij",
        "zonder vlees/vis",
        "salade",
        "bijgerecht",
        "barbecue",
        "wat eten we vandaag",
        "zomer",
        "grillen"
    ],
    "tips": [
        "Verschillende soorten groenten hebben een verschillende garingstijd. Gril ze daarom per soort en start met de groenten die de meeste tijd nodig hebben om gaar te worden.",
        "Als je een barbecue hebt met een grof rooster, vallen groenten er makkelijk doorheen. Snijd groenten eventueel in de lengte in plakken, zodat er minder kans is dat je ze kwijtraakt."
    ],
    "title": "Aubergine, courgette en tomaten van de BBQ, deze groente heb je z\u00f3 gegrild. Wij maken er een glutenvrije salade van.",
    "waitTime": ""
}