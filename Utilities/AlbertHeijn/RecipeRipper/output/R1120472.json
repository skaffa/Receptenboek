{
    "bakeTime": "35 min. oventijd",
    "calories": "215 kcal",
    "id": "R1120472",
    "ingredients": [
        "100 g tarwebloem",
        "75 g ongezouten roomboter",
        "\u00bd tl zout",
        "175 ml kraanwater",
        "3  middelgrote eieren",
        "250 g mascarpone",
        "200 g verse aardbeien",
        "100 g poedersuiker",
        "2 druppels rode kleurstof",
        "1 el citroensap"
    ],
    "necessary": [
        "bakpapier",
        "spuitzak met gladde spuitmond (8 mm)"
    ],
    "nutrition": [
        "energie 215 kcal",
        "koolhydraten 16 g",
        "natrium 85 mg",
        "eiwit 4 g",
        "vet 15 g waarvan verzadigd 9 g",
        "vezels 1 g"
    ],
    "pageTitle": "Eclairs met aardbeienroom recept",
    "portions": "12 porties",
    "prepTime": "1 uur bereiden",
    "preparation": [
        "Zeef de bloem boven een kom en zet apart. Doe de boter, het zout en het water in een pan en laat op laag vuur de boter smelten. Draai, als de boter gesmolten is, het vuur middelhoog. Voeg, als het water kookt, in 1 keer de bloem toe. Neem de pan van het vuur en roer stevig met een houten lepel. Het mengsel zal eerst plakkerig zijn, maar daarna veranderen in een stevig deeg. Zet de pan weer op laag vuur en blijf roeren tot een glanzende deegbal is ontstaan die makkelijk loskomt van de pan. Doe de deegbal in een mengkom en laat afkoelen tot lauwwarm.",
        "Verwarm ondertussen de oven voor op 200 \u00b0C. Klop de eieren los met een vork. Voeg steeds lepel voor lepel wat ei toe aan het deeg en klop het er met een mixer door. Het deeg moet glanzen en stevig genoeg zijn om een vorm te behouden. Het kan zijn dat het laatste beetje ei niet nodig is, omdat het deeg dan te slap wordt.",
        "Doe het deeg in de spuitzak en spuit op een met bakpapier beklede bakplaat 12 strepen van 10 cm lang. Zorg dat er voldoende afstand tussen het deeg zit. Bak de eclairs ca. 15 min. in het midden van de oven. Open de deur van de oven niet tijdens het bakken. Verlaag de oventemperatuur naar 180 \u00b0C. Doe de ovendeur even open om stoom te laten ontsnappen. Bak de eclairs in nog ca. 15 min. goudbruin en krokant.",
        "Haal de eclairs uit de oven en maak een gaatje door een puntig mes in het uiteinde van elke soes te draaien om stoom te laten ontsnappen. Bak de eclairs nog ca. 5 min. in de oven. Laat ze daarna helemaal afkoelen op een rooster. Roer de mascarpone los met een vork.",
        "Maak de aardbeien schoon. Prak de helft fijn met een vork en snijd de andere helft in kleine stukjes. Meng de stukjes en de puree door de mascarpone. Halveer de eclairs in de lengte en vul ze met de aarbeienmascarpone. Gebruik eventueel een spuitzak.",
        "Doe de poedersuiker in een kom en meng er de kleurstof en het citroensap door. Roer tot een dik, roze glazuur. Bestrijk de bovenkanten van de eclairs met het glazuur. Serveer binnen 2 uur."
    ],
    "spiciness": "",
    "tags": [
        "oven",
        "frans",
        "gebak",
        "nagerecht",
        "verjaardag",
        "pasen",
        "valentijn",
        "moederdag",
        "lente",
        "zomer"
    ],
    "tips": [],
    "title": "Deze minigebakjes van soezendeeg vul je met zoetromige mascarpone.",
    "waitTime": ""
}