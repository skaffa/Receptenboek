{
    "bakeTime": "",
    "calories": "295 kcal",
    "id": "R1192111",
    "ingredients": [
        "1  middelgrote ui",
        "4 tenen knoflook",
        "25 g ongezouten roomboter",
        "400 g kikkererwten in blik",
        "100 g basmatirijst",
        "600 ml kraanwater",
        "15 g verse koriander",
        "15 g verse platte peterselie",
        "3 takjes verse munt",
        "3  bosuitjes",
        "1 el maizena",
        "400 g volle yoghurt",
        "1  citroen"
    ],
    "necessary": [
        "keukenpapier"
    ],
    "nutrition": [
        "energie 295 kcal",
        "koolhydraten 37 g",
        "natrium 120 mg",
        "eiwit 11 g",
        "vet 10 g waarvan verzadigd 6 g",
        "vezels 7 g"
    ],
    "pageTitle": "Perzische yoghurtsoep recept",
    "portions": "4 personen",
    "prepTime": "35 min. bereiden",
    "preparation": [
        "Snipper de ui. Snijd de helft van de knoflook fijn. Verhit 3/5 van de boter in een soeppan en fruit de ui en gesneden knoflook 6 min. op laag vuur. Snijd ondertussen de rest van de knoflook in flinterdunne plakjes. Smelt de rest van de boter in een koekenpan en bak de plakjes knoflook op laag vuur lichtbruin. Laat uitlekken op keukenpapier en houd apart. Doe de kikkererwten in een zeef, spoel af en laat uitlekken.",
        "Voeg de rijst toe aan het uimengsel in de soeppan. Roerbak 1 min., voeg vervolgens het water toe en doe de uitgelekte kikkererwten erbij. Breng aan de kook en laat het rijstmengsel 15 min. garen. Roer af en toe.",
        "Snijd ondertussen de koriander en peterselie fijn. Haal de blaadjes van de takjes munt en snijd fijn. Snijd de bosui in ringetjes. Voeg de kruiden en bosui toe aan de soeppan.",
        " Doe de maizena in een kommetje en voeg wat water toe. Meng door elkaar en roer vervolgens door de yoghurt. Schenk het mengsel al roerend in de pan. Laat het geheel al roerend op laag vuur binden. Laat de soep niet koken, maar houd \u2019m tegen het kookpunt aan, zodat de yoghurt niet kan schiften. Breng de yoghurtsoep op smaak met peper en zout.",
        "Boen de citroen schoon. Schep de soep in kommen of diepe borden, voeg de gebakken knoflook toe, rasp wat citroenschil erboven en bestrooi met wat extra zwarte peper."
    ],
    "spiciness": "",
    "tags": [
        "vegetarisch",
        "slank",
        "budget",
        "midden oosters",
        "soep",
        "hoofdgerecht",
        "koken",
        "maaltijdsoep"
    ],
    "tips": [
        "Ash-e doogh noemt men deze yoghurtsoep in Iran, voormalig Perzi\u00eb. Hij komt ook voor in Irak, Turkije en Syri\u00eb. Eigenlijk hoort er doogh in, een gezouten yoghurtdrankje. Verder veel kruiden en groenten.",
        "Soepen waarin zuivel zit, zijn niet geschikt om in te vriezen. Je kunt wel de basis van de soep een dag van tevoren maken en het yoghurtmengsel vlak voor serveren toevoegen.",
        "Speel met de kruiden, kies wat je lekker vindt. Dille smaakt ook lekker in deze soep."
    ],
    "title": "Ash-e doogh is de offici\u00eble naam van deze Perzische maaltijdsoep. ",
    "waitTime": "15 min. wachten"
}