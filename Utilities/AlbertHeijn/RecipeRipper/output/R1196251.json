{
    "bakeTime": "",
    "calories": "840 kcal",
    "id": "R1196251",
    "ingredients": [
        "2  middelgrote uien",
        "1  winterpeen",
        "2 stengels bleekselderij",
        "80 g pancetta",
        "400 g ribrunderlappen",
        "20 g verse Italiaanse kruidenmix",
        "2 el milde olijfolie",
        "70 g tomatenpuree",
        "75 ml rode wijn",
        "380 ml vleesfond",
        "100 ml water",
        "400 g gepelde tomaten in blik",
        "1 kg kruimige aardappel",
        "3  middelgrote eieren",
        "150 g tarwebloem",
        "15 g verse platte peterselie",
        "25 g ongezouten roomboter"
    ],
    "necessary": [
        "keukentouw",
        "braadpan met deksel",
        "pureestamper"
    ],
    "nutrition": [
        "energie 840 kcal",
        "koolhydraten 84 g waarvan suikers 13 g",
        "natrium 1040 mg",
        "eiwit 38 g",
        "vet 36 g waarvan verzadigd 14 g",
        "vezels 10 g"
    ],
    "pageTitle": "Zelfgemaakte gnocchi met rag\u00f9 alla bologese recept",
    "portions": "4 personen",
    "prepTime": "1 uur bereiden",
    "preparation": [
        " Snipper de uien en snijd de winterpeen en bleekselderij in blokjes van een \u00bd cm (brunoise). Snijd de pancetta fijn. Dep de runderriblap met keukenpapier droog en snijd in blokjes van 2 cm. Bind de Italiaanse kruidenmix met keukentouw tot een bundeltje. Laat een lang stuk touw over zodat het bundeltje later makkelijk uit de saus gehaald kan worden.",
        " Verhit olie in een braadpan op hoog vuur. Bak \u00bc van het vlees in ca. 3 min. rondom bruin. Het vlees hoeft niet gaar te zijn. Herhaal dit nog 3 keer. Schep het met een schuimspaan uit de pan en leg op een schaal. Bak vervolgens de pancetta in dezelfde pan op middelhoog vuur goudbruin. Schep het met een schuimspaan uit de pan bij de schaal met vlees. Laat het vrijgekomen bakvet in de pan.",
        " Voeg de gesneden ui, peen en bleekselderij toe aan de braadpan en bak de groenten 10 min. op middelhoog vuur. Roer regelmatig. Doe vervolgens de tomatenpuree erbij en bak dit 5 min. mee met de groenten. Blijf regelmatig roeren zodat het niet aanbakt. Doe het vlees met het braadvocht en de pancetta terug in de pan. Voeg wijn toe, breng aan de kook. Voeg de fond, water, gepelde tomaten en het kruidenbundeltje toe. Laat het geheel ca. 2 uur met de deksel op de pan op laag vuur stoven.",
        " Breng op smaak met versgemalen zwarte peper en zout. Elke 30 min. roeren. Haal de laatste 30-45 min. van de kooktijd de deksel van de pan om de saus te laten inkoken.",
        " Breng een pan met ruim water aan de kook. Boen ondertussen de aardappelen schoon en prik ze in met een vork. Kook de aardappelen in ca. 25 min. gaar. Giet de aardappelen af en laat ze 10 min. uitdampen in de pan. Pel met een mesje de schil van de aardappelen. Stamp de aardappelen tot een gladde puree en schep op een met bloem bestoven werkblad. Splits de eieren en kluts de eidooiers. Het eiwit wordt niet gebruikt. ",
        " Verdeel de eidooiers over de puree. Bestuif de puree vervolgens met de bloem en zout. Schep het geheel met een spatel om tot er een los deeg ontstaat. Duw het deeg met de hand voorzichtig samen tot een bal en kneed ca. 2 min. tot je geen eigeel en bloem meer ziet. Het deeg moet er zacht en luchtig uitzien. ",
        " Verdeel het deeg in 4 gelijke stukken (per 4 personen) en rol elk stuk uit tot een rol van 1,5 cm dik. Snijd de rollen in stukjes van 2 cm.  Breng een pan met ruim water en eventueel zout aan de kook. Laat de gnocchi in delen voorzichtig in het kokende water zakken. Ze zijn gaar als ze boven komen drijven, dit duurt ca. 2 min. Schep ze met een schuimspaan uit het water op een schaal.",
        " Haal het kruidenbundeltje uit de saus. Snijd de platte peterselie fijn. Smelt de boter in een grote koekenpan op middelhoog vuur. Doe de gnocchi erbij en schep door. Doe de rag\u00f9 erbij en schep door zodat ze de gnocchi goed met de saus bedekt is. Verdeel de gnocchi over diepe borden en bestrooi met de fijngesneden peterselie. Serveer direct."
    ],
    "spiciness": "",
    "tags": [
        "vooraf te maken",
        "italiaans",
        "pasta",
        "hoofdgerecht",
        "stoven"
    ],
    "tips": [
        "Lekker met Parmezaanse kaas.",
        "Je kan de saus een dag van tevoren maken. Gekoeld en afgedekt bewaren tot je het gaat gebruiken. Breng 50 ml water in een pan aan de kook en schep de saus erbij. Blijf roeren tot de saus warm is.",
        "Je kan de gnocchi een dag van tevoren maken. Bestuif ze met wat extra bloem en vries ze op een bakplaat in. Nadat ze bevroren zijn kan je ze verplaatsen naar een hersluitbare zak en tot een maand bewaren in de vriezer. ",
        "De rag\u00f9 alla bolognese wordt traditioneel geserveerd met tagliatelle.",
        "Gnocchi (meervoud), gnoccho (enkelvoud) of gnocchi di patate is een Italiaans gerecht dat zijn oorsprong vindt in noord Itali\u00eb. Echter wordt gnocchi door heel het land, op verschillende manieren gegeten. De meest traditionele manier om gnocchi te eten, is met een salie-botersaus en Parmezaanse kaas."
    ],
    "title": "Gnocchi wordt door heel Itali\u00eb op talloze manieren gegeten. De meest traditionele manier is met salie-botersaus en Parmezaanse kaas. Maar zo'n rag\u00f9 alla bolognese is ook een hele goede match. Buon appetito!",
    "waitTime": "2 uur wachten"
}