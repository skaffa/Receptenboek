{
    "bakeTime": "1 uur 15 min. oventijd",
    "calories": "530 kcal",
    "id": "R1197421",
    "ingredients": [
        "1 bol knoflook",
        "2 el ras el hanout",
        "1 tl gerookte paprikapoeder",
        "4\u00bd el traditionele olijfolie",
        "1  knolselderij",
        "2  rode uien",
        "75 ml appelciderazijn",
        "400 g rauwe bieten",
        "2 el olijfolie extra vierge",
        "1 el sumak",
        "15 g verse dille",
        "150 g Griekse yoghurt 10%",
        "4  platbroden"
    ],
    "necessary": [
        "sateprikkers",
        "vijzel",
        "bakplaat: 39 x 24 x 2 cm"
    ],
    "nutrition": [
        "energie 530 kcal",
        "koolhydraten 52 g waarvan suikers 9 g",
        "natrium 280 mg",
        "eiwit 12 g",
        "vet 27 g waarvan verzadigd 6 g",
        "vezels 16 g"
    ],
    "pageTitle": "Knolselderij\u2018shoarma\u2019 met platbrood en bietensalade recept",
    "portions": "4 personen",
    "prepTime": "30 min. bereiden",
    "preparation": [
        "Verwarm de oven voor op 200 \u00b0C. Laat de sate\u0301prikkers 30 min. weken in water. Haal 2 tenen (per 4 personen) uit de bol knoflook, laat de bol verder heel. Snijd de tenen knoflook fijn.",
        "Vijzel of kneus de hele korianderzaden uit de ras el hanout met de vijzel of zijkant van een mes en voeg ze weer toe aan de specerijen. Verhit een kleine koekenpan zonder olie of boter en rooster de ras el hanout met de gerookte-paprikapoeder al omscheppend 1 min. ",
        "Voeg de fijngesneden knoflook en 1 el  er persoon traditionele olijfolie toe en verwarm 5 min. op laag vuur. Neem van het vuur en laat afkoelen. Breng op smaak met peper en eventueel zout.",
        "Boen ondertussen de knolselderij schoon en snijd de wortelige onderkant eraf zodat je een platte onderkant hebt. De schil kun je laten zitten. Snijd nu een heel dunne plak (ca. 2 mm) van 1 zijkant af. Leg de knolselderij op de platte zijkant en snijd in plakken van ca. 1 cm dik. Leg de selderijplakken op de traybake of bakplaat, besprenkel met de specerijenolie en verdeel goed over de plakken. Stapel de plakken weer op tot de originele vorm en leg de knolselderij met de platte onderkant op de traybake of bakplaat.  Steek de sate\u0301prikkers vanaf de bovenkant in de knolselderij zodat de plakken goed blijven zitten. Knip of snijd de uitstekende delen van de sate\u0301prikkers af.",
        "Snijd het bovenste kapje van de bol knoflook en zet naast de knolselderij op de traybake. Besprenkel de knoflook met de rest van de olie. Bak de knolselderij ca. 75 min. en de knoflook ca. 30 min. in de oven.",
        "Snijd ondertussen de rode uien in halve ringen. Meng in een kom met de appelciderazijn en laat ca. 10 min. staan. Schep af en toe om.",
        "Schil de bieten en rasp met een grove rasp boven een kom. Voeg de extra vierge olijfolie, sumak en de rode ui met de azijn toe en schep om. Breng op smaak met peper en eventueel zout.",
        "Snijd de dille fijn, meng met de yoghurt. Haal de gepofte knoflook na 30 min. uit de oven.  Schep de vrijgekomen olie terug over de knolselderij. Wip met een mes de tenen uit de bol, prak fijn met een vork en meng door de dilleyoghurt.",
        "Verwarm de platbroden in de oven volgens de aanwijzingen op de verpakking.",
        "Haal de knolselderij uit de oven en schep nog 1 keer de vrijgekomen olie erover. Serveer de knolselderij in zijn geheel en snijd aan tafel in dunne plakken en verwijder de sate\u0301prikkers.  Serveer met de bietensalade, dille-knoflook- yoghurt en het platbrood."
    ],
    "spiciness": "",
    "tags": [
        "vegetarisch",
        "oven",
        "hoofdgerecht"
    ],
    "tips": [
        "Is je knolselderij meer of minder in gewicht? Dan kan de garingstijd verschillen! Steek er met een mes in om te controleren of de knolselderij gaar is, de knol moet lekker zacht zijn."
    ],
    "title": "Zelf shoarmakruiden maken voor deze vegetarische knolselderij'shoarma' met platbrood en bietensalade. Als je een comfortfood craving hebt, maar ook gezond en vega wil eten. ",
    "waitTime": "45 min. wachten"
}