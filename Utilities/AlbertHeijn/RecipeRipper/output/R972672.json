{
    "bakeTime": "1 uur 15 min. oventijd",
    "calories": "455 kcal",
    "id": "R972672",
    "ingredients": [
        "250 g digestive koekjes",
        "250 g diepvries frambozen",
        "250 g diepvries bramen",
        "120 g ongezouten roomboter",
        "11 el rietsuiker",
        "3 el kraanwater",
        "600 g Mon Chou zacht & luchtig",
        "8 g vanillesuiker",
        "300 g witte chocolade",
        "125 ml cr\u00e8me fra\u00eeche",
        "3  middelgrote eieren"
    ],
    "necessary": [
        "bakpapier",
        "springvorm (\u00d8 24 cm)",
        "keukenmachine",
        "sateprikker"
    ],
    "nutrition": [
        "energie 455 kcal",
        "koolhydraten 34 g",
        "eiwit 8 g",
        "vet 32 g waarvan verzadigd 0 g"
    ],
    "pageTitle": "Witte chocoladecheesecake met bosvruchtensaus recept",
    "portions": "16 personen",
    "prepTime": "20 min. bereiden",
    "preparation": [
        "Verwarm de oven voor op 175 \u00baC. Bekleed de bodem van de springvorm met bakpapier.",
        "Maal de koekjes in de keukenmachine tot kruimels. Laat ondertussen het fruit ontdooien. Smelt de boter in een steelpan. Voeg 3 el rietsuiker toe en meng door de koekkruimels. Verdeel het mengsel over de bodem van de springvorm en druk aan met de bolle kant van een lepel. Bak de bodem ca. 15 min. in het midden van de oven. Neem de vorm uit de oven en laat 15 min afkoelen. Laat de oven aan staan.",
        "Breng ondertussen in een steelpan de bramen en frambozen met 3 el suiker en het water aan de kook. Laat 5 min. op zacht vuur doorkoken. Schenk het vruchtenmengsel door een fijne zeef in een kom en druk met de bolle kant van een lepel erdoor. Zet de kom in een laagje koud water in de gootsteen en laat de bosvruchtensaus in 15 min. afkoelen. Roer af en toe.",
        "Roer ondertussen in een grote kom de roomkaas los en meng met de rest van de rietsuiker en de vanillesuiker. ",
        "Hak de witte chocolade fijn. Meng de chocolade in een andere kom met de cr\u00e8me fra\u00eeche en verwarm 1 min. op 500 watt in de magnetron. Roer door en verwarm het chocolademengsel tot het een egale massa is. Roer een voor een de eieren erdoor en meng het door het roomkaasmengsel.",
        "Schenk heet water in de braadslee en plaats onder het midden van de oven. ",
        "Schep 1/3 van het roomkaasmengsel op de koekjesbodem in de springvorm. Verdeel hierover 6 el bosvruchtensaus. Herhaal dit nog twee keer totdat het roomkaasmengsel op is. Bewaar de rest van de saus afgedekt in de koelkast. Maak met een sat\u00e9prikker mooie krullen in de vulling, zodat een marmerpatroon ontstaat.",
        "Bak de cheesecake 1 uur in het midden van de oven op een rooster boven de braadslee. Zet de oven uit en laat de cheesecake 30 min. in de oven afkoelen. Neem de cheesecake uit de oven en laat hem in 1 uur verder afkoelen op het aanrecht. Dek hem af met vershoudfolie en zet minimaal 2 uur in de koelkast. Serveer met de rest van de bosvruchtensaus."
    ],
    "spiciness": "",
    "tags": [
        "oven",
        "gebak",
        "nagerecht"
    ],
    "tips": [],
    "title": "Cheesecake is \u00e1ltijd goed, zeker deze variant met frisse bosvruchtensaus.",
    "waitTime": "3 uur 30 min. wachten"
}