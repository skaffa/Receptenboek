{
    "bakeTime": "20 min. oventijd",
    "calories": "595 kcal",
    "id": "R1196034",
    "ingredients": [
        "1  bloemkool",
        "3 el arachideolie",
        "4 tl sesamolie",
        "1\u00bd el garam masala",
        "2 el sesamzaad",
        "1 kg zoete aardappel",
        "4 el mayonaise",
        "\u00bd el rijstazijn",
        "15 g verse koriander"
    ],
    "necessary": [
        "bakpapier",
        "pureestamper"
    ],
    "nutrition": [
        "energie 595 kcal",
        "koolhydraten 59 g waarvan suikers 15 g",
        "natrium 440 mg",
        "eiwit 9 g",
        "vet 3 g waarvan verzadigd 4 g",
        "vezels 12 g"
    ],
    "pageTitle": "Geroosterde bloemkool met sesamdressing  recept",
    "portions": "4 personen",
    "prepTime": "30 min. bereiden",
    "preparation": [
        " Verwarm de oven voor op 200 \u00b0C. Laat de stelen en bladeren aan de bloemkool zitten, maar snijd een klein stukje van de onderkant van de bloemkool af, zodat hij straks mooi rechtop kan staan. Breng een ruime pan met water en wat zout aan de kook. Plaats de bloemkool ondersteboven met behulp van een schuimspaan voorzichtig in de pan en kook 5 min. Neem uit de pan en laat 5 min. afkoelen. Dep droog met een schone theedoek.",
        " Meng ondertussen de olie met de \u00be van de sesamolie, de garam masala, de helft van het sesamzaad, peper en zout. Wrijf de bloemkool rondom in met het mengsel (niet de stelen en bladeren) en verdeel over een met bakpapier beklede bakplaat. Bak de kool in het midden van de oven in ca. 20 min. goudbruin.",
        "Schil ondertussen de zoete aardappelen, snijd ze in stukken en kook ze in ruim water in 15 min. gaar.",
        " Verhit een koekenpan zonder olie of boter en rooster de rest van het sesamzaad 2-3 min. op middelhoog vuur. Meng de mayonaise met de geroosterde sesamzaadjes, de azijn en de rest van de sesamolie tot een dressing. Breng op smaak met peper.",
        " Giet de zoete aardappelen af, maar vang 1 kopje kookvocht op. Pureer met de pureestamper tot een gladde puree. Voeg zoveel kookvocht toe tot het smeui\u0308g is. Snijd de koriander fijn en meng \u2154 van de koriander door de puree. Breng op smaak met peper en eventueel zout.",
        " Schep de zoete-aardappelpuree in het midden van een schaal en maak met de achterkant van je lepel een cirkel ermee. Verdeel de bloemkool erover en verdeel de sesamdressing erover. Garneer met de rest van de koriander."
    ],
    "spiciness": "",
    "tags": [
        "vegetarisch",
        "glutenvrij",
        "lactosevrij",
        "oven",
        "hoofdgerecht",
        "kerst",
        "wat eten we vandaag",
        "kerstdiner",
        "vegetarische kerst"
    ],
    "tips": [],
    "title": "Bloemkool uit de oven: als je 'm in z'n geheel roostert en opmaakt met sesam, heb je een mooi vega-pronkstuk op tafel.",
    "waitTime": ""
}