{
    "bakeTime": "45 min. oventijd",
    "calories": "980 kcal",
    "id": "R1194445",
    "ingredients": [
        "170 g ongezouten roomboter",
        "225 g tarwebloem",
        "\u00bd tl zout",
        "1 tl appelciderazijn",
        "50 ml koud water",
        "750 g winterpeen",
        "\u00bd tl chilivlokken",
        "\u00bd tl gemalen kaneel",
        "2 el vloeibare honing",
        "75 g gezouten pecannoten",
        "200 g feta",
        "7.5 g verse platte peterselie",
        "125 g cr\u00e8me fra\u00eeche"
    ],
    "necessary": [
        "keukenmachine",
        "vershoudfolie",
        "koekenpan (\u00d8 28 cm)",
        "deegroller"
    ],
    "nutrition": [
        "energie 980 kcal",
        "koolhydraten 61 g waarvan suikers 16 g",
        "natrium 680 mg",
        "eiwit 20 g",
        "vet 71 g waarvan verzadigd 41 g",
        "vezels 9 g"
    ],
    "pageTitle": "Wortel tarte tatin met hartige-taartdeeg recept",
    "portions": "4 personen",
    "prepTime": "30 min. bereiden",
    "preparation": [
        "Snijd 150 g boter (per taart) in stukken van 2 cm. Zet 10 min. in de vriezer. Doe de bloem en het zout in de keukenmachine. Voeg de stukjes boter toe en mix met korte pulsen en fijn en kruimelig deeg.",
        "Meng ondertussen de appelciderazijn met het koude water. Blijf het kruimelige deeg in korte pulsen mixen en schenk ondertussen het azijn-watermengsel erbij. Stop zodra je een samenhangend deeg hebt. Vorm snel met koude handen een bal van het deeg en verpak in vershoudfolie. Laat minimaal 2 uur in de koelkast rusten.",
        "Verwarm de oven voor op 200 \u00b0C. Snijd de winterpeen in plakjes van ca. een \u00bd cm. Verhit de rest van de boter in de koekenpan en bak de peen met de chilivlokken en kaneel 5 min. op middelhoog vuur. Breng op smaak met zout. Besprenkel met de honing, bak nog 1 min. en zet het vuur uit. Verdeel de winterpeen over de bodem van de pan.",
        "Hak de pecannoten grof en verdeel over de winterpeen. Verkruimel de feta erboven. Neem het deeg uit de koelkast, bestrooi het werkblad met wat bloem en rol uit tot een ronde lap van \u00d8 30 cm. Leg over de ingredi\u00ebnten in de pan en duw het deeg rondom tegen de bodem, alsof je de vulling een beetje instopt.",
        "Bak in het midden van de oven in 40-45 min. goudbruin en gaar. Neem de pan uit de oven (pas op, het handvat is heet). Leg er een passend bord op en keer om. Snijd de peterselie fijn en strooi vlak voor het serveren over de tarte tatin. Serveer met de cr\u00e8me fra\u00eeche."
    ],
    "spiciness": "licht pittig",
    "tags": [
        "vegetarisch",
        "budget",
        "oven",
        "frans",
        "quiche",
        "hoofdgerecht",
        "herfst",
        "winter",
        "keukenmachine"
    ],
    "tips": [
        "Geen keukenmachine in huis? Je kunt het deeg ook met je handen kneden. Snijd de boter in kleine stukjes, zet 10 min. in de vriezer en kneed met de bloem en het zout snel met koude handen tot een samenhangend deeg. Voeg halverwege het azijn-watermengsel toe."
    ],
    "title": "Tarte tatin en hartige taart ineen, dat is deze worteltaart!",
    "waitTime": "2 uur wachten"
}