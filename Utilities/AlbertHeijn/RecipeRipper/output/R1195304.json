{
    "bakeTime": "",
    "calories": "725 kcal",
    "id": "R1195304",
    "ingredients": [
        "2 el ketchup",
        "1 el Japanse sojasaus",
        "3 el worcestershiresauce",
        "1 el mirin",
        "1 el donkere basterdsuiker",
        "2  varkensfiletlapjes",
        "3 el tarwebloem",
        "1  middelgroot ei",
        "50 g panko",
        "200 ml zonnebloemolie",
        "4 sneetjes casinobrood",
        "2 blaadjes witte kool",
        "2 tl dijonmosterd"
    ],
    "necessary": [
        "deegroller",
        "vershoudfolie"
    ],
    "nutrition": [
        "energie 725 kcal",
        "koolhydraten 66 g waarvan suikers 18 g",
        "natrium 1680 mg",
        "eiwit 42 g",
        "vet 32 g waarvan verzadigd 6 g",
        "vezels 2 g"
    ],
    "pageTitle": "Katsu sando recept",
    "portions": "2 personen",
    "prepTime": "20 min. bereiden",
    "preparation": [
        "Meng de ketchup, sojasaus, worcestershiresauce, mirin en bruine suiker tot een gladde saus. Laat de tonkatsu-saus staan terwijl je de rest bereidt.",
        " Leg de varkensfiletlapjes tussen 2 stukken vershoudfolie en sla met een deegroller voorzichtig kruislings iets platter. Haal ze er tussenuit en duw weer een beetje terug naar de originele vorm. Bestrooi met peper en zout.",
        "Doe de bloem in een ondiep schaaltje. Klop in een diep bord het ei met een vork los. Doe de panko in een derde bord.",
        "Haal de varkensfiletlapjes een voor een door de bloem, klop te veel bloem eraf en wentel dan door het ei. Druk vervolgens aan beide kanten in de panko.",
        " Verhit de olie in een koekenpan op middelhoog vuur. Bak de varkensschnitzels in 4-6 min. goudbruin en knapperig, keer halverwege.\u202fLaat uitlekken op een bord met keukenpapier.",
        " Snijd ondertussen netjes de korstjes van het brood. Vouw de koolbladeren 2 keer dubbel en snijd ze in zo dun mogelijke reepjes. Besmeer de helft van de sneetjes brood aan een kant met de mosterd. Verdeel de kool erover. Verdeel over 1 kant van de overgebleven helften brood totaal 2 el tonkatsu-saus (per 4 personen). Schep ook wat saus over de kool op de andere helften. Leg hierop de uitgelekte schnitzels. Dek af met de tonkatsu-helften, druk de sandwich voorzichtig aan en snijd met een scherp mes doormidden. Serveer met de rest van de tonkatsu-saus."
    ],
    "spiciness": "",
    "tags": [
        "japans",
        "aziatisch",
        "brood/sandwiches",
        "lunch",
        "bakken"
    ],
    "tips": [
        "Katsu sando wordt in Japan gemaakt met dikke sneden zoetig witbrood, genaamd shokupan. Tonkatsu sauce is een populaire Japanse saus op basis van ketchup en een flinke hoeveelheid worcestershiresauce. Er bestaan ook variaties met ingekookte sake, fruit (appel) en oestersaus. Soms wordt ook gember of knoflook toegevoegd. Het is altijd hartig, zoet en friszuur van smaak. De katsu sando is ook in de VS een grote trend, daar wordt het ook wel gemaakt met gepaneerde kipfilet en geserveerd met Japanse kewpie-mayonaise.   Je kunt de sneetjes brood ook aan een zijde besmeren met roomboter, dan druipt de saus minder door het brood"
    ],
    "title": "Katsu sando komt uit Japan en wordt traditioneel gemaakt met varkensvlees. Het zachte brood en krokant gebakken vlees zorgen samen voor een ware smaaksensatie, vooral in combinatie met de zelfgemaakte tonkatsu-saus.",
    "waitTime": ""
}