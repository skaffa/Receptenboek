{
    "bakeTime": "",
    "calories": "665 kcal",
    "id": "R1186023",
    "ingredients": [
        "1  sjalot",
        "1 teen knoflook",
        "250 g kastanjechampignons",
        "3  middelgrote eieren",
        "250 g patenttarwebloem",
        "\u00bd tl zout",
        "60 ml traditionele olijfolie",
        "100 g parmaham",
        "20 g verse platte peterselie",
        "8  verse salieblaadjes",
        "60 g gezouten roomboter",
        "60 g Parmigiano Reggiano"
    ],
    "necessary": [
        "staafmixer of keukenmachine",
        "pastamachine",
        "raviolimaker"
    ],
    "nutrition": [
        "energie 665 kcal",
        "koolhydraten 47 g",
        "natrium 935 mg",
        "eiwit 27 g",
        "vet 40 g waarvan verzadigd 15 g",
        "vezels 4 g"
    ],
    "pageTitle": "Ravioli met champignon-hamvulling recept",
    "portions": "4 personen",
    "prepTime": "1 uur 15 min. bereiden",
    "preparation": [
        "Snipper de sjalot. Snijd de knoflook fijn en de champignons in plakjes. Splits 1 ei, het eiwit wordt niet gebruikt. Meng de bloem in een kom met 2 eieren, de eierdooier, het zout en 2 el olie. Kneed alles 5 min. met de hand, tot het deeg elastisch en zacht is.",
        "Verhit de rest van de olie. Fruit op laag vuur de sjalot en knoflook 3 min. Zet het vuur hoger, voeg de champignons toe en bak in 3 min. bruin. Laat het champignonmengsel 5 min. afkoelen. Snijd ondertussen de parmaham in reepjes en snijd de peterselie fijn. Snijd de salie in reepjes.  Maal het champignonmengsel samen met de ham en peterselie fijn in de keukenmachine of met de staafmixer. Verdeel het deeg in 6 porties.",
        "Haal elke portie op de wijdste stand door de pastamachine. Vouw de deeglap dubbel en herhaal 4-5 keer op steeds dunnere stand. Maak zo van elke deegportie een lange dunne deeglap. Leg deze op een met bloem bestoven werkblad; dek steeds af met vershoudfolie. Geef met de raviolimaker op 3 deeglappen aan waar je de ravioli gaat uitsteken (ca. 8 per deeglap). Druk de raviolimaker er zachtjes in.",
        "Verdeel de vulling over alle vierkantjes. Bestrijk met een kwastje het deeg rondom de vulling met water. Leg er een tweede deegvel op. Druk het deeg rondom de vulling aan. Steek de ravioli met de raviolimaker uit en knijp de randen met je vingers goed dicht.",
        "Kook de ravioli in een ruime pan in kokend water met zout in 3 min. gaar. Giet af en verdeel over 4 voorverwarmde borden. Smelt ondertussen de boter op laag vuur. Voeg de salie toe, maar laat niet kleuren. Schenk over de 4 borden. Schaaf of rasp de kaas erover."
    ],
    "spiciness": "",
    "tags": [
        "italiaans",
        "pasta",
        "voorgerecht",
        "keukenmachine"
    ],
    "tips": [
        "De ravioli liever als hoofdgerecht? Verdubbel dan de hoeveelheden en houd circa twaalf stuks ravioli per persoon aan."
    ],
    "title": "Ravioli zelf maken moeilijk? Valt reuze mee. Deze fluweelzachte variant met champignons, salie en boter is Itali\u00eb op z\u2019n best.",
    "waitTime": ""
}