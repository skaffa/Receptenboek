{
    "bakeTime": "",
    "calories": "500 kcal",
    "id": "R869932",
    "ingredients": [
        "1.5 kg iets kruimige aardappelen",
        "  olijfolie",
        "  rodewijnazijn"
    ],
    "necessary": [],
    "nutrition": [
        "energie 500 kcal",
        "koolhydraten 71 g",
        "eiwit 8 g",
        "vet 19 g"
    ],
    "pageTitle": "Perfect geroosterde aardappelen (3 smaakcombi's) recept",
    "portions": "4 personen",
    "prepTime": "15 min. bereiden",
    "preparation": [
        "Verwarm de oven voor op 190 \u00baC. Snijd de aardappelen bij, zodat ze een diameter hebben van 7-8 cm. Spoel ze onder de kraan om zetmeel eraf te spoelen en zet ze op met ruim koud water en wat zout. Breng ze aan de kook en kook ze dan nog 7 min. Giet ze af en laat ze een paar min. uitstomen. Schud ze daarna even, zodat de buitenkant een beetje ruw wordt. Schep de aardappelen, als 1 laag, op een bakplaat. Besprenkel met olijfolie (of gesmolten boter) en breng flink op smaak met peper en zout. Schep alles om; het is prima als de buitenkant van de aardappelen nog brokkeliger wordt. (Tot dit moment kunt u de aardappelen voorbereiden. Zet ze afgedekt met vershoud- of aluminiumfolie in de koelkast of koele plek tot u ze nodig hebt.)",
        "Zet de aardappelen zonder folie 30 min. in de oven, of tot ze licht gekleurd zijn en nog niet helemaal gaar. Nu komt mijn truc. Druk met een pureestamper de aardappelen stuk voor stuk een beetje plat om het oppervlak te vergroten. Hoe meer aardappel op de bakplaat, des te krokanter wordt het.",
        "Welk vet u ook wilt gebruiken, u voegt nu de rest van de smaakmakers toe (zie tip). Schenk wat olie in een kom en voeg de kruiden, de knoflook en een beetje rodewijnazijn toe. Meng alles flink door elkaar. Als u boter gebruikt, schil dan een paar repen oranje schil van de mandarijn en voeg dat toe. De schil eet u niet op, maar het geeft een geweldige smaak. Voeg dit mengsel toe aan de aardappelen en schud alles even om. Zet nog 40 min. in de oven tot de aardappelen perfect zijn. U wilt krokante, knisperende, heerlijke aardappeltjes. Schep op wat keukenpapier om wat vet te absorberen en val aan."
    ],
    "spiciness": "",
    "tags": [
        "oven",
        "bijgerecht",
        "kerst",
        "winter",
        "kerstbijgerechten"
    ],
    "tips": [
        "Smaakcombi met rozemarijn: olijfolie - 1 bol knoflook, verdeeld in losse\n\t tenen - 1 bakje rozemarijn, alleen de blaadjes.",
        "Smaakcombi met salie: 2-3 klonten boter, in blokjes - 1 bol knoflook,\n\t verdeeld in losse tenen - 1 bakje salie, blaadjes grof gescheurd - 1\n\t mandarijn.",
        "Smaakcombi met tijm: flink wat boter, in blokjes - 1 bol knoflook,\n\t verdeeld in losse tenen - 1 bakje tijm, alleen de blaadjes."
    ],
    "title": "",
    "waitTime": "1 uur 10 min. wachten"
}