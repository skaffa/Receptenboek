{
    "bakeTime": "30 min. oventijd",
    "calories": "445 kcal",
    "id": "R1193790",
    "ingredients": [
        "200 g plantaardige margarine",
        "250 g tarwebloem",
        "25 g maizena",
        "50 g amandelmeel",
        "2 tl Nielsen Massey Madagascar bourbon vanille-extract",
        "325 g fijne kristalsuiker",
        "\u00bd tl zout",
        "50 ml koud water",
        "2  citroenen",
        "200 ml sinaasappelsap",
        "150 ml AH Biologisch kokosmelk in pakje",
        "3 g agaragar",
        "350 g AH Biologisch kikkererwten in pot"
    ],
    "necessary": [
        "(kleine) keukenmachine",
        "deegroller",
        "quichevorm met losse bodem (\u00d8 28 cm)",
        "blindbakvulling (bijv. gedroogde bonen)",
        "gasbrander"
    ],
    "nutrition": [
        "energie 445 kcal",
        "koolhydraten 56 g waarvan suikers 36 g",
        "natrium 40 mg",
        "eiwit 5 g",
        "vet 22 g waarvan verzadigd 10 g",
        "vezels 2 g"
    ],
    "pageTitle": "Vegan citroen taart met meringue recept",
    "portions": "10 porties",
    "prepTime": "50 min. bereiden",
    "preparation": [
        " Snijd de margarine in stukjes en zet 10 min. in de vriezer. Doe de koude margarine samen met de bloem, maizena, het amandelmeel, de helft van het vanille-aroma, 50 g suiker en het zout in de keukenmachine. Mix met korte pulsen tot een fijn, kruimelig deeg. Voeg beetje bij beetje het koude water toe en mix kort tot het deeg aan elkaar plakt. Neem het deeg uit de machine, kneed met koude handen kort door en vorm een bal. Laat het niet te warm worden. Dek af en laat 1 uur rusten in de koelkast.",
        " Verwarm de oven voor op 180 \u00b0C.  Neem het deeg uit de koelkast, kneed kort door en rol op een met bloem bestoven werkbank uit een cirkel van ca. \u00d8 35 cm. Bestrooi met extra bloem als het deeg blijft plakken aan je de werkbank of je deegroller. Bekleed de ingevette quichevorm, er mag ca. \u00bd cm van het deeg over de randjes gaan, het deeg krimpt namelijk in de oven. Snijd de rest van het deeg eraf. Prik gaatjes in het deeg, bekleed met bakpapier en vul met de bakbonen. Bak in het midden van de oven 30 min.",
        "Verwijder de bakbonen en het bakpapier en bak de taart nog 15 min. Laat helemaal afkoelen op een rooster. Snijd eventueel de bovenkanten van de randen bij.",
        " Maak pas de vulling als de taart bijna afgekoeld is. Boen voor de vulling de citroenen schoon, rasp de gele schil en pers beide vruchten uit.  Je hebt ca. 100 ml sap nodig. Bewaar 1 tl rasp en 1 tl sap voor de meringue. Doe het citroensap, -rasp, sinaasappelsap, de kokosmelk, de suiker en de agaragar in een steelpan.  Breng al roerend met een garde aan de kook en blijf goed roeren. Laat in totaal 1 min. koken. Zet het vuur uit.  Meng de rest van het vanille-aroma erdoor, schenk in een andere kom en laat ca. 15 min. afkoelen. Roer tijdens het afkoelen ook af en toe. ",
        "Schenk de vulling in de afgekoelde taartbodem. Roer voorzichtig door om de luchtbelletjes te breken. Laat ca. 30 min. afkoelen en opstijven.",
        " Maak de meringue. Laat de kikkererwten heel goed uitlekken in een zeef en vang het vocht op. Dit is ca. 120 ml. Voeg 1 tl citroensap toe. De kikkererwten worden niet gebruikt. Klop het kikkererwtenvocht (aquafaba) in ca. 5 min. zo dik mogelijk, het liefst in een keukenmachine, en anders met de handmixer.  Voeg geleidelijk en al kloppend de rest van de suiker en 1 tl citroenrasp toe. De meringue is klaar wanneer het ondersteboven kunt houden.",
        "Verdeel de meringue in golvende lijnen over de taart. Kleur de bovenkant met een gasbrander. "
    ],
    "spiciness": "",
    "tags": [
        "veganistisch",
        "lactosevrij",
        "oven",
        "verjaardag",
        "pasen",
        "lente",
        "zomer"
    ],
    "tips": [
        "Voor extra stevige meringue: Doe 120 ml aquafaba en 4 g agaragar in een steelpan en breng aan de kook. Mix goed zodat de aquafaba oplost. Kook 1 min. Schenk het mengsel in een staande mixer en klop op de hoogste stand. Voeg al mixend geleidelijk 150 g fijne kristalsuiker toe. Mix nog ca. 5 min. tot een stevige schuim. "
    ],
    "title": "Citroentaart met schuim, maar dan vegan. ",
    "waitTime": "2 uur 40 min. wachten"
}