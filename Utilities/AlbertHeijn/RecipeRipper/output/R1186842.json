{
    "bakeTime": "30 min. oventijd",
    "calories": "580 kcal",
    "id": "R1186842",
    "ingredients": [
        "80 g pijnboompitten",
        "260 g koelverse zongedroogde tomaatjes",
        "1 teen knoflook",
        "30 g Parmigiano Reggiano",
        "1 tl gedroogde tijm",
        "8 el traditionele olijfolie",
        "540 g vers bladerdeeg",
        "2 el bloem om te bestuiven",
        "7.5 g verse basilicum",
        "200 g mozzarella",
        "1 stuk middelgroot ei"
    ],
    "necessary": [
        "staafmixer of keukenmachine",
        "bakplaat",
        "bakpapier",
        "bakkwast"
    ],
    "nutrition": [
        "energie 580 kcal",
        "koolhydraten 30 g",
        "natrium 510 mg",
        "eiwit 14 g",
        "vet 44 g waarvan verzadigd 15 g",
        "vezels 3 g"
    ],
    "pageTitle": "Pizzabroodjes-krans recept",
    "portions": "8 personen",
    "prepTime": "30 min. bereiden",
    "preparation": [
        "Verwarm de oven voor op 200 \u00b0C. Rooster 3 el pijnboompitten in een droge koekenpan in 3 min. goudbruin. Laat afkoelen op een bord. Laat de tomaatjes uitlekken en doe in de keukenmachine of het bakje van de staafmixer. Hak de knoflook grof. Voeg met de kaas, tijm, geroosterde pijnboompitten en olie toe aan de tomaatjes.  Pureer het tomaat-kaasmengsel tot een gladde pesto. Breng op smaak met peper en eventueel zout. ",
        "Leg een vel bladerdeeg in de lengte op een licht met bloem bestoven werkvlak. Verdeel de tomatenpesto erover, maar houd 2 cm aan de randen vrij. Snijd de helft van de basilicum in dunne reepjes en de mozzarella in 9 plakken. Strooi het fijngesneden basilicum over de pesto en leg de mozzarella er in een verticale rij op. Bestrooi met peper en de rest van de pijnboompitten.",
        "Bestrijk de randen met de bakkwast licht met water en leg het andere vel bladerdeeg erop. Druk de randen aan en leg op een met bakpapier beklede bakplaat. Laat het deeg aan 1 lange zijde 2 cm intact. Snijd de andere lange zijde met een scherp mes 9 keer in. Houd rekening met de kaas. Je hebt nu 9 repen van ca. 22 x 4,5 cm, die aan een zijde vastzitten. ",
        "Plak per reep 1 snijkant dicht. Druk het deeg met wat water tegen elkaar aan, zodat de kaas niet uitloopt. Trek de 2 buitenste repen voorzichtig naar elkaar toe, zodat er een cirkel ontstaat. Plak de 2 bovenste punten goed aan elkaar met water. Draai de repen naar boven open, zodat de vulling zichtbaar wordt. Vorm mooie cirkels en plak overtollig deeg vast met een beetje water. ",
        "Klop het ei los en bestrijk met behulp van het bakkwastje het deeg ermee. Bak de deegkrans in ca. 30 min. in het midden van de oven goudbruin en gaar. Controleer na 25 min. Neem de krans uit de oven, bestrooi met de rest van het basilicum en serveer warm of koud."
    ],
    "spiciness": "",
    "tags": [
        "oven",
        "italiaans",
        "brood/sandwiches",
        "brunch",
        "lunch",
        "borrelhapje",
        "bijgerecht",
        "pasen",
        "borrel"
    ],
    "tips": [],
    "title": "Serveer de broodkrans in z\u2019n geheel, dan kan iedereen zien hoe mooi hij eruitziet! ",
    "waitTime": ""
}