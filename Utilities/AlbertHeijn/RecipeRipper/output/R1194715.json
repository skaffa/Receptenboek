{
    "bakeTime": "45 min. oventijd",
    "calories": "735 kcal",
    "id": "R1194715",
    "ingredients": [
        "150 g ongezouten roomboter",
        "300 g tarwebloem",
        "1 tl zout",
        "1 tl kristalsuiker",
        "2 tl komijnzaad",
        "3  middelgrote eieren",
        "1  citroen",
        "300 g regenboog wortelmix",
        "200 g pastinaken",
        "2 el olijfolie extra vierge",
        "1 el honing",
        "1 teen knoflook",
        "200 g geitenkaas belegen 50+",
        "250 g biologische ricotta",
        "40 g hazelnoten",
        "5 g verse munt"
    ],
    "necessary": [
        "bakpapier",
        "rasp"
    ],
    "nutrition": [
        "energie 735 kcal",
        "koolhydraten 49 g waarvan suikers 10 g",
        "natrium 560 mg",
        "eiwit 22 g",
        "vet 49 g waarvan verzadigd 27 g",
        "vezels 5 g"
    ],
    "pageTitle": "Galette met pastinaak, wortel en hazelnoot recept",
    "portions": "6 personen",
    "prepTime": "30 min. bereiden",
    "preparation": [
        "Snijd de roomboter in blokjes. Meng de bloem met het zout, de suiker en het komijnzaad in een kom. Kneed de boter en \u2153  van de eieren er snel met je vingers doorheen tot een egaal deeg. Voeg eventueel een paar druppels water toe als het deeg nog wat kruimelig is. Vorm een bal van het deeg en wikkel in vershoudfolie. Laat minimaal 30 min. in de koelkast rusten tot gebruik.",
        "Verwarm de oven voor op 220 \u00b0C. Boen de citroen schoon en rasp ondertussen de gele schil. Pers de helft uit. Boen de wortels schoon en schil de pastinaak. Halveer de wortels in de lengte en snijd de helften in de lengte in repen van ca. 1 cm dik. Snijd de pastinaak in even brede repen als de wortels en verdeel over een met bakpapier beklede bakplaat. Besprenkel met 1 el citroensap, de olijfolie, peper en zout. Rooster de groenten in ca. 15 min. beetgaar. Neem uit de oven, besprenkel met de honing en schep om. Zet de oven op 180 \u00b0C.",
        "Rasp ondertussen de knoflook op de fijne rasp en de geitenkaas op een grove rasp. Meng de ricotta met het citroenrasp, de knoflook en geitenkaas en \u2153  van de eieren. Breng op smaak met versgemalen zwarte peper. Klop het laatste ei in een ander kommetje los. Hak de hazelnoten grof.",
        "Rol het deeg op een met bloem bestoven werkblad uit tot een rond vel van \u00d8 35 cm en leg op een tweede met bakpapier beklede bakplaat. Verdeel het kaasmengsel over het deeg, laat 5 cm van de randen vrij. Verdeel de geroosterde groenten in een strak rijtje over het kaasmengsel. Vouw de vrije randen van het deeg over de groenten.",
        "Bestrijk de dichtgevouwen randen met geklutst ei, strooi de hazelnoten erover, duw ze er een beetje in. Bak in het midden van de oven in ca. 35 min. goudbruin en gaar. Snijd ondertussen de muntblaadjes in reepjes. Strooi voor het serveren over de taart."
    ],
    "spiciness": "",
    "tags": [
        "vegetarisch",
        "oven",
        "hoofdgerecht",
        "kerst",
        "kerstdiner",
        "vegetarische kerst"
    ],
    "tips": [
        "Pastinaak is niet in elke Albert Heijn- winkel verkrijgbaar. Bestel het op ah.nl of vervang door 200 g regenboog wortelmix."
    ],
    "title": "Deze galette is een mooie, kleurijke taart met streepjes en een knapperig notenkorstdeeg.",
    "waitTime": ""
}