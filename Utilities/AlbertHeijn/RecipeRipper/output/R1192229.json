{
    "bakeTime": "",
    "calories": "850 kcal",
    "id": "R1192229",
    "ingredients": [
        "50 g ongezouten roomboter",
        "1.2 kg lamsschenkel",
        "3  sjalotten",
        "3 tenen knoflook",
        "250 ml droge witte wijn",
        "500 ml kraanwater",
        "1  kippenbouillontablet",
        "3 takjes verse tijm",
        "2  venkelknollen",
        "1 kg kruimige aardappel",
        "1  citroen",
        "15 g verse dragon",
        "350 g haricots verts",
        "2 el extra vierge olijfolie"
    ],
    "necessary": [
        "braadpan met deksel"
    ],
    "nutrition": [
        "energie 850 kcal",
        "koolhydraten 48 g",
        "natrium 400 mg",
        "eiwit 48 g",
        "vet 47 g waarvan verzadigd 9 g",
        "vezels 11 g"
    ],
    "pageTitle": "Gestoofde lamsschenkels met lentegroenten & dragon-gremolata recept",
    "portions": "4 personen",
    "prepTime": "45 min. bereiden",
    "preparation": [
        "Verhit de helft van de boter in de braadpan. Bestrooi de lamsschenkels met peper en eventueel zout en braad in 10 min. rondom bruin. Snijd ondertussen de sjalot in ringen en \u2154 van de knoflooktenen fijn.",
        "Neem de schenkels uit de pan en laat het bakvet zitten. Voeg de ui en knoflook toe en bak 3 min. op middelhoog vuur. Voeg de wijn, het water en de bouillontablet toe en breng aan de kook. Roer ondertussen de aanbaksels van de bodem los.",
        "Leg de schenkels terug in de pan met de takjes tijm, doe de deksel op de pan en laat op de kleinste pit op laag vuur 3 uur gaar worden tot het vlees bijna van het bot valt. Keer de schenkels elk uur om. Snijd ondertussen de onderkant en stelen van de venkel. Halveer de knollen in de lengte en snijd in parten van 2 cm. Snijd ook het groen fijn. Voeg het laatste halfuur de venkel inclusief het groen toe aan de schenkels en stoof mee.",
        "Neem na 3 uur de schenkels uit de pan en trek met behulp van een tang en vork het vlees uit elkaar. Schep terug in de pan. De botten en het vet worden niet gebruikt. Laat ondertussen het kookvocht op middelhoog vuur tot de helft inkoken. Dit duurt ca. 30 min.",
        "Schil ondertussen de aardappelen en snijd in gelijke stukken. Kook in water met eventueel zout in 20 min. gaar. Boen ondertussen de citroen schoon en rasp de gele schil. Snijd de vrucht in partjes. Snijd de dragon en de rest van de knoflook fijn. Verwijder de steelaanzet van de haricots verts, maar laat het puntje zitten. Kook de bonen in 5 min. beetgaar en laat goed uitlekken. Meng het citroenrasp met de dragon, knoflook, olijfolie, peper en eventueel zout.",
        "Giet de aardappelen af, maar vang het kookvocht op. Stamp de aardappelen met de rest van de boter en ca. 200 ml kookvocht fijn tot een smeu\u00efge puree. Voeg eventueel extra kookvocht toe. Breng de puree op smaak met peper.",
        "Verwijder de takjes tijm en neem de schenkels voorzichtig uit de pan. Breng de saus op smaak met peper en eventueel zout.",
        "Verdeel de puree over het midden van de borden en maak een kuiltje in het midden. Leg hier de gestoofde lamschenkel op. Verdeel de saus erover en leg de haricots verts en citroenpartjes erbij. Besprenkel met de dragon-gremolata en serveer."
    ],
    "spiciness": "",
    "tags": [
        "vooraf te maken",
        "hoofdgerecht",
        "pasen",
        "lente",
        "stoven"
    ],
    "tips": [
        " Liever geen wijn? Je kunt deze vervangen door dezelfde hoeveelheid bouillon.",
        "Je kunt de lamsschenkels 1 dag van tevoren maken. Bewaar afgedekt in de koelkast en verwarm op laag vuur."
    ],
    "title": "Echt zo'n gerecht voor een zondagmiddag in het vroege voorjaar. ",
    "waitTime": "3 uur 30 min. wachten"
}