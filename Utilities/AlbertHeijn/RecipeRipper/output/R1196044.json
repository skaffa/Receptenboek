{
    "bakeTime": "40 min. oventijd",
    "calories": "450 kcal",
    "id": "R1196044",
    "ingredients": [
        "100 ml volle melk",
        "100 ml water",
        "100 g ongezouten roomboter",
        "3 el witte basterdsuiker",
        "7 g gedroogde gist",
        "75 g rozijnen",
        "75 g gewelde abrikozen zonder pit",
        "95 g ongebrande hazelnoten",
        "95 g ongezouten pistachenoten",
        "350 g tarwebloem",
        "1 tl zout",
        "1  middelgroot ei",
        "300 g amandelspijs",
        "2 el amandelschaafsel",
        "30 g poedersuiker"
    ],
    "necessary": [
        "bakpapier"
    ],
    "nutrition": [
        "energie 450 kcal",
        "koolhydraten 47 g waarvan suikers 23 g",
        "natrium 120 mg",
        "eiwit 10 g",
        "vet 24 g waarvan verzadigd 7 g",
        "vezels 4 g"
    ],
    "pageTitle": "Kerstbroodkrans recept",
    "portions": "12 porties",
    "prepTime": "30 min. bereiden",
    "preparation": [
        " Verwarm de melk, het water en \u00be van de boter in een steelpan op laag vuur, kook het niet. Zet het vuur uit en wacht tot de boter gesmolten is. Voeg als de boter gesmolten en het mengsel handwarm is de basterdsuiker en gist toe en laat 15 min. staan. De gist wordt nu geactiveerd en gaat schuimen.",
        " Doe ondertussen de rozijnen in een kom en schenk er zo veel kokend water over dat ze onderstaan. Laat ze 15 min. wellen. Laat uitlekken en dep droog met keukenpapier. Snijd de abrikozen in kleine stukjes. Hak de hazel-en pistachenoten grof.",
        " Meng de bloem en het zout in een grote kom. Maak een kuiltje in het bloemmengsel en schenk het boter-melkmengsel erin. Mix met een mixer met deeghaken tot een zacht deeg. ",
        " Neem het deeg uit de kom en kneed met de hand op een met bloem bestoven werkblad in 6 min. soepel. Maak een bol van het deeg en leg in een kom. Laat afgedekt met een schone theedoek 1 uur rijzen op een warme, tochtvrije plek.",
        " Splits het ei, kneed de dooier door de amandelspijs. Bewaar 15 g eiwit afgedekt in de koelkast, de rest van het eiwit gebruik je niet. Bestuif het werkblad eventueel met wat extra bloem en rol het deeg uit tot een grote lap van 30 x 45 cm. ",
        " Maak van de amandelspijs een lange rol van 40 cm en plaats 2 cm van de rand op de lap deeg. Bestrooi de rest van het deeg met de rozijnen, abrikozen, hazel-en pistachenoten.",
        " Rol het deeg aan de lange zijde strak op, begin bij de amandelspijs. Snijd de rol met een broodmes in de lengte doormidden zodat je twee helften hebt waarin je alle laagjes ziet. ",
        " Druk de helften goed aan zodat je de vulling blijft zien, maar de vulling ook blijft zitten. Leg de twee helften met de snijkant naar boven in een kruis over elkaar. Draai het deeg aan de bovenkant en onderkant van het kruis om elkaar heen, leg in een rondje als een krans en maak de uiteinden aan elkaar vast.",
        " Leg op een met bakpapier beklede bakplaat. Dek losjes af met een met bloem bestoven, schone theedoek en laat nog 1 uur rijzen op een warme en tochtvrije plek. Verwarm na 45 min. de oven voor op 200 \u00b0C. ",
        " Bak de kerstbroodkrans ca. 10 min. in het midden van de voorverwarmde oven. Smelt ondertussen de rest van de boter. Neem de krans uit de oven en verlaag de oventemperatuur naar 175 \u00b0C.",
        " Bestrijk de kerstbroodkrans met de boter, bestrooi met het amandelschaafsel en bak nog ca. 30 min. op 175 \u00b0C. Het brood is gaar als het hol klinkt als je erop tikt. Laat 10 min. afkoelen op de bakplaat. Laat verder afkoelen op een rooster.",
        " Klop het bewaarde eiwit los in een kom. Meng beetje bij beetje de poedersuiker erdoor, tot je een glazuur hebt. Verdeel het glazuur in dunne lijnen over de krans."
    ],
    "spiciness": "",
    "tags": [
        "oven",
        "brood/sandwiches",
        "ontbijt",
        "brunch",
        "kerst",
        "kerstontbijt",
        "kerstbrunch"
    ],
    "tips": [],
    "title": "Kerstmis is niets zonder een uitgebreid kerstontbijt, toch? Met deze kerstbroodkrans heb je meteen de toon gezet: het wordt een heerlijke kerst!",
    "waitTime": "2 uur 30 min. wachten"
}