{
    "bakeTime": "30 min. oventijd",
    "calories": "230 kcal",
    "id": "R1191557",
    "ingredients": [
        "100 g tarwebloem",
        "75 g ongezouten roomboter",
        "\u00bd tl zout",
        "195 ml kraanwater",
        "3  middelgrote eieren",
        "125 g poedersuiker",
        "\u00bd tl Dr. Oetker rode kleurstof",
        "250 g mascarpone",
        "50 ml lemon curd",
        "12 g eetbare bloemen"
    ],
    "necessary": [
        "bakpapier",
        "spuitzak met gladde spuitmond"
    ],
    "nutrition": [
        "energie 230 kcal",
        "koolhydraten 20 g",
        "natrium 80 mg",
        "eiwit 4 g",
        "vet 15 g waarvan verzadigd 10 g",
        "vezels 1 g"
    ],
    "pageTitle": "Roze eclairs met eetbare bloemen recept",
    "portions": "12 porties",
    "prepTime": "30 min. bereiden",
    "preparation": [
        "Verwarm de oven voor op 200 \u00b0C. Zeef de bloem boven een kom. Doe de boter, het zout en 175 ml water (bij 12 porties) in een pan en laat de boter op laag vuur smelten. Draai, als de boter gesmolten is, het vuur middelhoog.",
        "Voeg, als het water kookt, in 1 keer de bloem toe. Neem de pan van het vuur en roer stevig met een houten lepel.  Het mengsel is eerst plakkerig, maar verandert daarna in een stevig deeg.",
        "Zet de pan weer terug op laag vuur en blijf roeren tot een glanzende deegbal is ontstaan die makkelijk loskomt van de pan. Neem de pan weer van het vuur.",
        "Klop de eieren los met een vork. Voeg steeds een scheut ei toe aan het deeg en meng met een houten lepel. Het deeg moet glanzen en nog stevig zijn. Het kan zijn dat het laatste beetje ei niet nodig is, omdat het deeg dan te vloeibaar wordt.",
        "Doe het deeg in de spuitzak en spuit op een met bakpapier beklede bakplaat 12 strepen van 10 cm lang en ongeveer 2 cm breed (bij 12 porties). Zorg dat er voldoende afstand (ca. 5 cm) tussen het deeg zit. Bak de eclairs ca. 15 min. in het midden van de oven (open de ovendeur niet tijdens het bakken). Verlaag de oventemperatuur naar 180 \u00b0C. Doe nu de ovendeur even open en weer dicht om stoom te laten ontsnappen. Bak de eclairs nog ca. 15 min. Laat ze daarna helemaal afkoelen op een rooster.",
        "Meng voor het glazuur 20 ml water (bij 12 porties) met de poedersuiker en verdeel over een bord. Verdeel wat druppels van de rode kleurstof op de glazuur en meng met een vork door elkaar voor een gemarmerd effect.",
        "Snijd de eclairs overlangs doormidden en doop de bovenkanten met een draaiende beweging door het glazuur zodat de bovenkant egaal bedekt is. Druppel telkens wat kleurstof bij en roer met een vork als het marmereffect verdwijnt. Laat de glazuur opstijven.",
        "Meng ondertussen de mascarpone met de lemon curd en schep in een spuitzak. Spuit de vulling over de bodems van de eclairs en leg de bovenkanten erop. Verdeel de eetbare bloemen erover."
    ],
    "spiciness": "",
    "tags": [
        "zonder vlees/vis",
        "oven",
        "frans",
        "gebak",
        "nagerecht",
        "kerst",
        "moederdag",
        "valentijn",
        "kerstdesserts",
        "kersttaart"
    ],
    "tips": [
        "Geen eetbare bloemen? Versier de eclairs met decoratiebloemetjes voor cupcakes."
    ],
    "title": "De bloemen op de zelfgemaakte eclairs kun je eten. Echt!",
    "waitTime": "1 uur wachten"
}