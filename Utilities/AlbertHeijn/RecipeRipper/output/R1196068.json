{
    "bakeTime": "10 min. oventijd",
    "calories": "400 kcal",
    "id": "R1196068",
    "ingredients": [
        "500 g diepvries doosje met zomerfruit",
        "5  middelgrote eieren",
        "150 g kristalsuiker",
        "105 g patentbloem",
        "20 g custardpoeder",
        "1 mespunt zout",
        "4 blaadjes gelatine",
        "125 g poedersuiker",
        "250 ml verse slagroom",
        "250 g yoghurt Griekse stijl",
        "1 el maizena"
    ],
    "necessary": [
        "bakpapier",
        "bakplaten",
        "spuitzak met ronde spuitmond (2 cm)",
        "staafmixer",
        "springvorm (16 cm, ingevet)",
        "feestelijk lint"
    ],
    "nutrition": [
        "energie 400 kcal",
        "koolhydraten 53 g waarvan suikers 42 g",
        "natrium 80 mg",
        "eiwit 9 g",
        "vet 16 g waarvan verzadigd 9 g",
        "vezels 3 g"
    ],
    "pageTitle": "Charlotte met rood fruit recept",
    "portions": "8 personen",
    "prepTime": "30 min. bereiden",
    "preparation": [
        " Laat het diepvriesfruit ontdooien, bewaar de helft in de koelkast. Verwarm de oven voor op 190 \u00b0C. Leg een vel bakpapier op de bakplaat. Teken op de bovenste helft van het papier 2 horizontale lijnen van ca. 25 cm op 10 cm afstand van elkaar. Herhaal op de onderste helft van het bakpapier. Leg nog een stuk bakpapier op een tweede bakplaat en teken daarop 2 cirkels van ca. \u00f8 15 cm. Draai de vellen om, zodat je de lijnen nog ziet, maar je de koekjes op schoon papier spuit.",
        " Splits de eieren en houd de eidooiers apart. Klop de eiwitten met een handmixer in een schone, vetvrije kom in ca. 4 min. tot stijve pieken. Voeg tijdens het mixen 50 g kristalsuiker beetje voor beetje toe tot een glanzend, stevig mengsel en houd apart.",
        " Klop in een andere schone kom de eidooiers met 60 g kristalsuiker in ca. 4 min. romig en luchtig. Schep voorzichtig door het geklopte eiwit met een spatel. Zeef de bloem en custardpoeder met het zout over het eimengsel en spatel er voorzichtig doorheen, zodat het luchtig blijft. Schep het beslag in een spuitzak",
        " Spuit het beslag tussen de 2 getekende lijnen op het bakpapier, in een aaneengesloten zigzagbaan van 10 cm breed en 25 cm lang. Herhaal dit tussen de volgende 2 getekende lijnen. Dit wordt de zijkant van de charlotte. Spuit de rest van het beslag in een spiraalvorm op de 2 cirkels op de tweede bakplaat. Bestrooi het beslag licht met de rest van de kristalsuiker.",
        " Schuif de bakplaten net boven en net onder het midden van de oven en bak het in ca. 10 min. gaar. Wissel halverwege de bakplaten om. Haal het met bakpapier en al van de bakplaat na het bakken, zodat het niet doorgaart. Laat 30 min. afkoelen.",
        " Week ondertussen de blaadjes gelatine 5 min. in koud water. Pureer de helft van het diepvriesfruit met 50 g poedersuiker glad met de staafmixer. Verwarm de helft van de puree in een steelpan tot warm. Zet het vuur uit, knijp de blaadjes gelatine uit en roer ze door de warme fruitpuree. Meng de warme met de koude fruitpuree en laat het mengsel afkoelen tot kamertemperatuur.",
        " Klop de slagroom met 50 g poedersuiker net stijf met een elektrische mixer. Spatel de yoghurt erdoor tot het goed gemengd is. Spatel de fruitpuree door het yoghurt-roommengsel.",
        " Snijd 2 cm van de onderkant van de 2 rechthoeken biscuit. Bekleed de ring van de springvorm (zonder bodem) met een baan bakpapier. Zet de 2 delen biscuit er rondom tegenaan met de gesuikerde kant naar buiten en de ronde kant naar boven. Snijd het biscuit dat je eventueel overhoudt aan het uiteinde eraf. Leg een van de ronde biscuits op de bodem van de vorm.",
        " Schep het zomerfruit-roommengsel op de biscuitbodem. Strijk de bovenkant glad. Leg de tweede cirkel biscuit erbovenop. Zet minimaal 8 uur (of 1 nacht) in de koelkast om op te stijven.",
        " Verwarm ca. 1 uur voor het serveren de rest van het diepvriesfruit in een steelpan met de rest van de poedersuiker op middelhoog vuur. Roer ondertussen de maizena met 1 el water tot een glad papje. Zet het vuur uit en roer de maizena door het fruit. Laat in ca. 50 min. afkoelen. Verdeel het fruitmengsel over de bovenkant van de charlotte. Strik het lint om de charlotte en serveer."
    ],
    "spiciness": "",
    "tags": [
        "vooraf te maken",
        "oven",
        "nagerecht",
        "kerst",
        "winter",
        "kerstdesserts"
    ],
    "tips": [
        "Je kunt dit recept tot 2 dagen van tevoren maken en afgedekt bewaren in de koelkast. Verdeel pas vlak voor serveren het fruitmengsel erover.",
        "Lekker met Moselland Piesporter Michelsberg. ",
        "Heb je geen 2 bakplaten? Bekleed dan een rooster met bakpapier."
    ],
    "title": "Verr\u00e1ssing: in deze feestelijke charlotte zit een heerlijke yoghurt-roomvulling verstopt. Het fruit kun je dan wel weer zien en is een feest voor het oog. Dat verdient inderdaad een strik!",
    "waitTime": "8 uur wachten"
}