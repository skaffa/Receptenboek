{
    "bakeTime": "15 min. oventijd",
    "calories": "465 kcal",
    "id": "R1197010",
    "ingredients": [
        "1  ciabatta afbakbrood",
        "2 el olijfolie mild",
        "1  citroen",
        "125 g viking blue 50+",
        "50 ml karnemelk",
        "3 el mayonaise",
        "1  kropsla",
        "1  komkommer",
        "12.5 g verse bieslook",
        "250 g pitloze witte druiven"
    ],
    "necessary": [
        "bakpapier",
        "dunschiller of aardappelschilmesje"
    ],
    "nutrition": [
        "energie 465 kcal",
        "koolhydraten 45 g waarvan suikers 14 g",
        "natrium 720 mg",
        "eiwit 13 g",
        "vet 28 g waarvan verzadigd 8 g",
        "vezels 4 g"
    ],
    "pageTitle": "Groene salade met croutons en blauwekaasdressing recept",
    "portions": "4 personen",
    "prepTime": "20 min. bereiden",
    "preparation": [
        "Verwarm de oven voor op 200 \u00b0C. Scheur de ciabatta in grove stukken van ca. 3 cm en verdeel ze over een met bakpapier beklede bakplaat. Besprenkel met de olie en breng op smaak met peper en eventueel zout. Bak de croutons in 15 min. lichtbruin en krokant.",
        "Boen ondertussen de citroen schoon, rasp de gele schil en pers de vrucht uit. Doe \u2154 van de blauwe kaas met de karnemelk in een kom en druk de kaas fijn met een vork. Roer met een garde de mayonaise en het citroensap en -rasp erdoor. Breng op smaak met peper en eventueel zout.",
        "Was en droog de kropsla, laat de blaadjes heel. Schaaf of snijd de komkommer met de dunschiller of een scherp mes in de lengte in flinterdunne plakken. Snijd de bieslook fijn. Halveer de druiven.",
        "Verdeel de sla, komkommer, druiven en croutons over een schaal. Besprenkel met de dressing en bestrooi met de bieslook. Verbrokkel de rest van de kaas erover. Lekker met kip van de barbecue."
    ],
    "spiciness": "",
    "tags": [
        "vegetarisch",
        "vooraf te maken",
        "oven",
        "salade",
        "bijgerecht",
        "barbecue",
        "zomer"
    ],
    "tips": [
        "De blauwekaasdressing kan 1 dag van tevoren worden gemaakt. Bewaar hem dan afgedekt met vershoudfolie in de koelkast."
    ],
    "title": "Knapperige croutons, romige kaasdressing, zoete druiven en verse sla met komkommer - deze salade is een zomers feestje op tafel!",
    "waitTime": ""
}