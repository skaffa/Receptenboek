{
    "bakeTime": "35 min. oventijd",
    "calories": "775 kcal",
    "id": "R1186498",
    "ingredients": [
        "600 g pommes rouges",
        "4 el milde olijfolie",
        "1 bos bospeen",
        "4  eendenborstfilets",
        "75 g gewelde pruimen",
        "2  medium handsinaasappels",
        "2 stuks steranijs",
        "1  runderbouillontablet",
        "150 ml water",
        "50 ml heet water",
        "15 g verse platte peterselie",
        "50 g jonge bladsla met veldsla",
        "200 g sugarsnaps"
    ],
    "necessary": [
        "bakpapier",
        "aluminiumfolie"
    ],
    "nutrition": [
        "energie 775 kcal",
        "koolhydraten 58 g",
        "natrium 720 mg",
        "eiwit 35 g",
        "vet 42 g waarvan verzadigd 11 g",
        "vezels 13 g"
    ],
    "pageTitle": "Eendenborst met een saus van pruimen en steranijs recept",
    "portions": "4 personen",
    "prepTime": "40 min. bereiden",
    "preparation": [
        "Verwarm de oven voor op 200 \u00b0C. Halveer de aardappelen in de lengte en leg op een met bakpapier beklede bakplaat. Besprenkel met \u00bd van de olie, peper en eventueel zout. Rooster in de oven in ca. 35 min. gaar.",
        "Snijd de wortels in de lengte en elke helft in 3 schuine stukken. Neem na ca. 15 min. de bakplaat met aardappelen uit de oven en schep om. Leg de wortel ernaast, besprenkel met \u00bc van de olie, peper en eventueel zout en schep om. Rooster nog ca. 20 min.",
        "Snijd de vetkant van de eendenborstfilets kruislings in, zodat er een ruitpatroon ontstaat (net niet zo diep dat je in het vlees snijdt). Bestrooi met peper en eventueel zout. Verhit een koekenpan en bak de eendenborst op de vetkant 7 min. op middelhoog vuur. Keer en bak nog 4 min. op de vleeskant. Leg op een bord, dek af met aluminiumfolie of een deksel en laat 10 min. rusten. Laat het bakvet in de pan.",
        "Snijd ondertussen de pruimen in reepjes. Boen de helft van de sinaasappels schoon, rasp de oranje schil en pers de vrucht uit. Doe de pruimen met het sinaasappelsap, de steranijs, bouillontablet, het water en peper bij het bakvet. Breng aan de kook en laat op laag vuur 10 min. zachtjes koken. Verwijder de steranijs. Pureer met de staafmixer tot een gladde saus. Voeg het heet water toe en roer door. Breng royaal op smaak met peper.",
        "Haal de blaadjes van de peterselie. Schil met een scherp mesje de oranje en witte schil van de andere sinaasappel. Snijd de partjes sinaasappel tussen de vliesjes uit en vang het sap op. Meng de sinaasappelpartjes en het sinaasappelsap samen met \u2154 van de peterselie en de rest van de olie door de sla.",
        "Kook de sugarsnaps in 4 min. beetgaar. Schep de wortel en sugarsnaps om met het sinaasappelrasp. Snijd de eendenborst in plakjes (trancheren). Serveer met de saus, aardappelen, wortel en sugarsnaps en de salade. Garneer met de rest van de peterselie."
    ],
    "spiciness": "",
    "tags": [
        "oven",
        "hoofdgerecht",
        "kerst",
        "herfst",
        "winter",
        "kerstdiner"
    ],
    "tips": [
        "Lekkere wijn bij dit gerecht: Federico Paternina Rioja Reserva.",
        "Je kunt een aantal voorbereidingen treffen tot maximaal 4 uur van tevoren. Schil de wortels met een dunschiller, halveer ze in de lengte en snijd elke wortel in drie stukken. Bewaar de stukken in water tot gebruik. Tweede tip: pluk de blaadjes van de peterselie. Als laatste: boen de sinaasappels schoon, rasp de oranje schil van 1 sinaasappel en pers de vrucht uit. Bewaar het sap afgedekt in de koelkast tot gebruik."
    ],
    "title": "Eend hoort toch een beetje bij kerst. Dit jaar met een heerlijk zoete saus.",
    "waitTime": ""
}