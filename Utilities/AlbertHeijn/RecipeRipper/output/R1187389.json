{
    "bakeTime": "30 min. oventijd",
    "calories": "335 kcal",
    "id": "R1187389",
    "ingredients": [
        "130 g tarwebloem",
        "75 g ongezouten roomboter",
        "\u00bd tl zout",
        "175 ml kraanwater",
        "8  middelgrote eieren",
        "1  vanillestokje",
        "250 ml volle melk",
        "250 ml verse slagroom",
        "100 g fijne kristalsuiker",
        "\u00bd tl gemalen kardemom",
        "280 g verse frambozen",
        "150 g poedersuiker",
        "1 el water",
        "3 el gepelde pistachenoten"
    ],
    "necessary": [
        "spuitzak"
    ],
    "nutrition": [
        "energie 335 kcal",
        "koolhydraten 32 g",
        "natrium 110 mg",
        "eiwit 8 g",
        "vet 19 g waarvan verzadigd 10 g",
        "vezels 1 g"
    ],
    "pageTitle": "Frambozen-eclairs met kardamom-banketbakkersroom recept",
    "portions": "12 porties",
    "prepTime": "45 min. bereiden",
    "preparation": [
        "Verwarm de oven voor op 200 \u00b0C. Zeef 100 g bloem boven een kom. Doe de boter, het zout en het water in een pan en laat op laag vuur de boter smelten. Draai, als de boter gesmolten is, het vuur middelhoog. Voeg, als het water kookt, in 1 keer de bloem toe. Neem de pan van het vuur en roer stevig met een houten lepel. Het mengsel zal eerst plakkerig zijn, maar daarna veranderen in een stevig deeg. Zet de pan weer op laag vuur en blijf roeren tot een glanzende deegbal is ontstaan die makkelijk loskomt van de pan. Doe de deegbal in een mengkom en laat afkoelen tot lauwwarm.",
        "Klop 3 eieren los met een vork. Giet in een kan. Voeg telkens een scheut ei toe aan het deeg en meng met een houten lepel. Het deeg moet glanzen en stevig genoeg zijn om een vorm te behouden. Het kan zijn dat het laatste beetje ei niet nodig is omdat het deeg dan te slap wordt.",
        "Doe het deeg in de spuitzak en spuit op een met bakpapier beklede bakplaat 12 strepen van 10 cm lang. Zorg dat er voldoende afstand (ca. 5 cm) tussen het deeg zit. Bak de eclairs ca. 15 min. in het midden van de oven. Open de deur van de oven niet tijdens het bakken. Verlaag de oventemperatuur naar 180 \u00b0C. Doe de ovendeur even open om stoom te laten ontsnappen. Bak de eclairs nog ca. 15 min. Laat ze daarna helemaal afkoelen op een rooster.",
        "Maak ondertussen de banketbakkersroom. Halveer het vanillestokje in de lengte en schraap met een mespunt het merg eruit. Breng in een pan de melk, slagroom, het merg en vanillestokje en de helft van de suiker aan de kook. Splits de rest van de eieren en doe de dooiers in een kom. De eiwitten worden niet gebruikt. Roer de eidooiers met de rest van de suiker los in een kom en roer de rest van de bloem (3 el) erdoor. Meng een scheutje warme melk door het eimengsel en schenk terug in de pan. Roer goed door. Breng de banketbakkersroom al roerend aan de kook en laat op laag vuur garen tot een stevige dikke vla. Blijf roeren en voeg de kardemom toe. Laat de banketbakkersroom afgedekt 45 min. in de koelkast afkoelen. Verwijder voor verder gebruik het vanillestokje. ",
        "Prak ondertussen met een vork 6 frambozen tot een puree. Doe de poedersuiker in een wijde schaal en meng de frambozenpuree erdoor. Voeg eerst een halve el water toe, roer door en voeg eventueel de rest toe. Roer tot een dik, roze glazuur. ",
        "Halveer de eclairs overlangs en vul de onderkanten (onderste snijkanten) met de banketbakkersroom. Gebruik eventueel een spuitzak. Verdeel de rest van de frambozen erover. Doop de bovenkant van de eclairs in het glazuur, bestrooi meteen met de pistachenoten en leg ze met het glazuur naar boven op de onderkanten. Maak zo nog 11 eclairs. Serveer binnen 2 uur."
    ],
    "spiciness": "",
    "tags": [
        "frans",
        "gebak",
        "nagerecht",
        "verjaardag",
        "kerst",
        "pasen",
        "moederdag",
        "bakken",
        "kerstdesserts",
        "kersttaart"
    ],
    "tips": [],
    "title": "Zoetekauwen opgelet: dit toetje is voor jullie! Want: lekker veel room, lekker veel suiker en lekker veel fruit. ",
    "waitTime": "1 uur 30 min. wachten"
}