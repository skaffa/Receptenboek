{
    "bakeTime": "30 min. oventijd",
    "calories": "435 kcal",
    "id": "R1192869",
    "ingredients": [
        "2 bollen knoflook",
        "2 el milde olijfolie",
        "100 g chorizoworst",
        "600 g kruimige aardappelen",
        "1.2 l water",
        "2  kippenbouillontabletten",
        "125 ml verse slagroom",
        "5 g verse platte peterselie"
    ],
    "necessary": [
        "staafmixer"
    ],
    "nutrition": [
        "energie 435 kcal",
        "koolhydraten 30 g",
        "natrium 1360 mg",
        "eiwit 10 g",
        "vet 30 g waarvan verzadigd 13 g",
        "vezels 3 g"
    ],
    "pageTitle": "Gepofte knoflooksoep met chorizo-olie recept",
    "portions": "4 personen",
    "prepTime": "25 min. bereiden",
    "preparation": [
        "Verwarm de oven voor op 200 \u00b0C. Snijd het bovenste kapje van de bollen knoflook zodat de tenen zichtbaar worden. Leg de bollen in een vuurvast schaaltje of op een bakplaat, besprenkel met de helft van de olie en pof ca. 30 min. in het midden van de oven.",
        "Verwijder ondertussen het vel van de chorizo en snijd de worst in blokjes van een \u00bd cm. Verhit een koekenpan zonder olie of boter en bak de chorizoblokjes 5-6 min. op laag vuur tot ze beginnen te kleuren en de chorizo-olie vrijkomt. Schep de blokjes met de olie uit de pan in een bakje.",
        "Schil de aardappelen en snijd in blokjes. Verhit de rest van de olie in een soeppan en bak de aardappel 3 min. Voeg het water en de bouillontabletten toe en breng aan de kook. Laat de soep 12 min. op laag vuur koken.",
        "Neem de knoflook uit de oven, laat iets afkoelen en wip met een mesje de tenen uit de schil.  Voeg samen met de slagroom toe aan de soep en pureer met de staafmixer glad. Snijd de peterselie fijn.",
        "Verdeel de soep over kommen of borden. Verdeel eerst de chorizoblokjes en dan de chorizo-olie erover. Garneer met de peterselie en serveer."
    ],
    "spiciness": "licht pittig",
    "tags": [
        "vooraf te maken",
        "oven",
        "soep",
        "voorgerecht",
        "kerst",
        "kerstsoep"
    ],
    "tips": [
        "Je kunt de soep 2 dagen van tevoren maken. Wacht met stap 5 tot vlak voor serveren.",
        "Je kunt dit recept makkelijk verdubbelen als je extra eters hebt."
    ],
    "title": "Deze knoflooksoep krijgt \u00e9xtra smaak als je 'm een dag van tevoren maakt.",
    "waitTime": ""
}