{
    "bakeTime": "40 min. oventijd",
    "calories": "235 kcal",
    "id": "R1192224",
    "ingredients": [
        "400 g patent tarwebloem",
        "7 g instant gist",
        "2  middelgrote eieren",
        "225 ml halfvolle melk",
        "75 g ongezouten roomboter",
        "1 tl zout",
        "2 el milde olijfolie",
        "2 tenen knoflook",
        "400 g verse spinazie",
        "225 g halloumi kaas",
        "15 g verse platte peterselie",
        "100 g ricotta",
        "1 el wit sesamzaad"
    ],
    "necessary": [
        "keukenmachine met deeghaak",
        "vershoudfolie",
        "cakeblik (30 x 10 cm)",
        "grove rasp",
        "staafmixer met hoge beker",
        "deegroller",
        "sat\u00e9prikker"
    ],
    "nutrition": [
        "energie 235 kcal",
        "koolhydraten 21 g waarvan suikers 2 g",
        "natrium 280 mg",
        "eiwit 9 g",
        "vet 12 g waarvan verzadigd 6 g",
        "vezels 2 g"
    ],
    "pageTitle": "Babka met spinazie en halloumi recept",
    "portions": "15 porties",
    "prepTime": "1 uur bereiden",
    "preparation": [
        "Doe de bloem en gist in de keukenmachine en meng met de deeghaken 1 min. op de laagste stand. Voeg de eieren en melk toe en verhoog het tempo van de keukenmachine. Mix ca. 3 min. tot alles is gemengd. Laat ondertussen de boter op kamertemperatuur komen en snijd in blokjes van 2 cm. Voeg het zout aan het deeg toe en voeg in gelijke delen de boter toe. Meng ca. 10 min. tot het deeg alle boter heeft opgenomen.",
        "Bestrijk de kom en het deeg allebei met een 1/2 el olie. Doe het deeg in de kom en dek af met vershoudfolie. Zet minimaal 12 uur in de koelkast.",
        "Snijd de knoflook fijn. Verhit de helft van de resterende olijfolie in een wok of hapjespan en bak de knoflook 1 min. op middelhoog vuur. Voeg de spinazie in delen toe en laat slinken. Rasp ondertussen de halloumi en vet het cakeblik in met de rest van de olie.",
        "Schep de spinazie met de knoflook in de hoge beker van de staafmixer en voeg de peterselie toe. Pureer met de staafmixer tot een gladde puree. Meng met de halloumi en ricotta en breng op smaak met peper. Laat het mengsel even afkoelen.",
        "Bestrooi het werkblad royaal met bloem en rol het deeg met een deegroller uit tot een lap van 45 x 35 cm. Smeer het spinazie-kaasmengsel gelijkmatig uit over het deeg, maar houd 2 cm van de randen vrij. Smeer de randen in met een beetje water. Rol het deeg vanaf de kortste zijde op. Snijd van elke kant voorzichtig 2 \u00e0 3 cm van de rol af (dit wordt niet gebruikt).",
        "Snijd de rol met een scherp mes in de lengte doormidden, zodat je twee helften hebt waarin je alle laagjes ziet. Leg de twee helften met de snijkant naar boven in een kruis over elkaar. Draai het deeg aan de bovenkant en onderkant van het kruis om elkaar heen.",
        "Leg de babka voorzichtig in de vorm. Het deeg moet een beetje \u2018krap\u2019 zitten zodat het niet uit kan rollen. Dek het cakeblik af met vershoudfolie en laat nog 1 uur op kamertemperatuur rusten.",
        "Verwarm de oven voor op 180 \u00b0C. Bestrooi de babka met het sesamzaad en bak in het midden van de oven in ca. 40 min. gaar.",
        "Controleer met de sat\u00e9prikker of het deeg gaar is: steek de prikker in het midden van de babka. Komt de prikker er schoon uit, dan is de babka gaar. Haal de babka uit de oven en laat een beetje afkoelen. Haal uit het bakblik en laat in ca. 1 uur volledig afkoelen."
    ],
    "spiciness": "",
    "tags": [
        "zonder vlees/vis",
        "vooraf te maken",
        "oven",
        "brood/sandwiches",
        "brunch",
        "borrelhapje",
        "lunch",
        "pasen",
        "borrel",
        "picknick",
        "keukenmachine"
    ],
    "tips": [],
    "title": "Heerlijk zacht feestbrood, maar nu in de hartige variant. Perfect voor de borrel of brunch. ",
    "waitTime": "14 uur wachten"
}