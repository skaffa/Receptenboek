{
    "bakeTime": "35 min. oventijd",
    "calories": "795 kcal",
    "id": "R1196331",
    "ingredients": [
        "150 g Violife Vioblock ongezouten",
        "315 g tarwebloem",
        "1 tl zout",
        "1 el wittewijnazijn",
        "2 el ijskoud water",
        "1 zak paprikamix",
        "2  rode uien",
        "2 tenen knoflook",
        "4 el milde olijfolie",
        "2 el Souq Midden-Oosterse ovengroente kruidenmix",
        "300 g paddenstoelen gehakt",
        "120 g haver frai\u0302che",
        "2 el sojadrink ongezoet"
    ],
    "necessary": [
        "vershoudfolie",
        "deegroller",
        "bakpapier"
    ],
    "nutrition": [
        "energie 795 kcal",
        "koolhydraten 71 g waarvan suikers 9 g",
        "natrium 280 mg",
        "eiwit 12 g",
        "vet 50 g waarvan verzadigd 22 g",
        "vezels 7 g"
    ],
    "pageTitle": "Galette met paddenstoelengehakt en paprika recept",
    "portions": "4 personen",
    "prepTime": "25 min. bereiden",
    "preparation": [
        " Snijd het alternatief voor boter in stukjes. Doe 300 g bloem (per 4 personen), het zout en de blokjes boter in een kom. Wrijf met je handen de koude boter door de bloem tot een grof kruim ontstaat. Meng de azijn met het ijskoude water en voeg de helft toe aan het deeg. Kneed tot het een samenhangend geheel vormt. Voeg eventueel nog wat azijnwater toe als het deeg te veel uit elkaar valt. Kneed niet te lang. Vorm een bal van het deeg en druk hem plat. Verpak in vershoudfolie en leg minimaal 2 uur in de koelkast. Laat het deeg 15 min. op kamertemperatuur komen voordat je verder gaat met uitrollen.",
        " Verwarm de oven voor op 200 \u00b0C. Halveer ondertussen de paprika\u2019s, verwijder de steelaanzet en zaadlijsten en snijd het vruchtvlees in dunne reepjes. Snijd de uien in dunne halve ringen. Snijd de tenen knoflook in dunne plakjes.",
        " Verhit ondertussen de helft van de olie in een koekenpan op middelhoog vuur. Bak de ui, knoflook en de paprika met de specerijenmix 5 min. onder regelmatig omscheppen. Schep uit de pan en laat afkoelen. Verhit de rest van de olie in de koekenpan en bak het paddenstoelengehakt 4 min. onder regelmatig omscheppen. Laat afkoelen.",
        " Bestuif het werkblad en het stuk deeg licht met de rest van de bloem. Rol de lap deeg uit tot een ronde plak van ca. een \u00bd cm dik. Keer het deeg af en toe tijdens het uitrollen, zodat het mooi rond wordt. Plak deeg dat scheurt weer een beetje aan elkaar. Rol het stuk deeg voorzichtig om de deegroller en leg hem op een met bakpapier beklede bakplaat.",
        " Verdeel de haver frai\u0302che over het deeg, maar laat rondom een rand van ca. 2 cm vrij. Giet het vocht van het paddenstoelengehakt af en verdeel het gehakt over de laag haver frai\u0302che. Verdeel er het paprika-uimengsel over. Breng op smaak met peper en eventueel zout.",
        " Vouw de randen van het deeg over de vulling naar binnen. Het mag er een beetje rommelig uitzien. Bestrijk de randen met de sojadrink. Bak de galette 30-35 min. in het midden van de oven goudbruin en gaar."
    ],
    "spiciness": "",
    "tags": [
        "lactosevrij",
        "veganistisch",
        "oven",
        "hoofdgerecht"
    ],
    "tips": [
        " Lekker met een groene salade."
    ],
    "title": "Wist je dat je van paddenstoelen ook 'gehakt' kunt maken? Zo heb je meteen de perfecte vulling voor een galette.",
    "waitTime": "2 uur wachten"
}