{
    "bakeTime": "50 min. oventijd",
    "calories": "315 kcal",
    "id": "R1197554",
    "ingredients": [
        "120 g ongezouten roomboter",
        "15 g verse Italiaanse kruidenmix",
        "2 tenen verse knoflook",
        "1  citroen",
        "2 el grove dijonmosterd",
        "1 el honing",
        "600 g kipfilet"
    ],
    "necessary": [
        "vershoudfolie",
        "airfryer",
        "keukentouw",
        "keukenthermometer"
    ],
    "nutrition": [
        "energie 315 kcal",
        "koolhydraten 5 g waarvan suikers 4 g",
        "natrium 320 mg",
        "eiwit 37 g",
        "vet 16 g waarvan verzadigd 8 g"
    ],
    "pageTitle": "Kiprollade (airfryer)  recept",
    "portions": "4 personen",
    "prepTime": "25 min. bereiden",
    "preparation": [
        "Zorg ervoor dat de boter op kamertemperatuur is. Pluk en ris de blaadjes van de takjes oregano, rozemarijn en tijm uit het bakje Italiaanse kruidenmix en snijd fijn. Rasp de knoflook. Boen de citroen schoon en rasp de gele schil. Meng de kruiden, knoflook, het citroenrasp, de mosterd, honing en \u2153 van de zachte boter. Breng op smaak met peper.",
        "Snijd de kipfilets voorzichtig aan de zijkant in, totdat je ze kunt openvouwen als een boek. Leg een opengevouwen kipfilet op een snijplank, leg er een stuk vershoudfolie op en sla het vlees met een zwaar voorwerp (zoals een koekenpan) tot een dikte van ca. een \u00bd cm. Herhaal met de andere kipfilets.",
        "Leg een stuk vershoudfolie op het werkblad groot genoeg om de rollade straks in te rollen.  Verdeel de opengevouwen platgeslagen kipfilets naast elkaar in een rechthoek van ca. 18 x 32 cm op de folie. Laat de filets aansluiten, maar probeer ze niet te veel te laten overlappen.  Breng de kip op smaak met peper en eventueel zout en verdeel de kruidenvulling erover.",
        "Rol de rollade zo strak mogelijk op met behulp van de folie. Draai de zijkanten van de folie strak aan (als een toffee), zodat de rollade helemaal verpakt is. Leg de rollade minimaal 4 uur, maar liever 1 nacht (8 uur), in de koelkast om op te stijven.",
        "Verwarm de airfryer voor op 150 \u00b0C. Verwijder voorzichtig de vershoudfolie. Leg 5 stukken keukentouw van 25 cm op gelijke afstand van elkaar voorzichtig onder de rollade. Begin met het stuk touw in het midden en bind de uiteinden vast. Bind vervolgens de andere stukken touw vast.",
        "Maak met aluminiumfolie een bakje waar de kiprollade in past. (of gebruik een ovenschaal die in de airfryer past). Zorg ervoor dat de randen open zijn zodat hete lucht eruit kan. Leg de rollade met de naadkant naar boven erop. Verdeel de rest van de boter er in kleine vlokken over- en omheen. Braad de rollade in de airfryer ca. 50-50 min. gaar. Keer na 15 min. en na 30 min. om. Bedruip na het omkeren met het braadvocht. Steek de keukenthermometer tot in het midden van de rollade. De rollade is gaar bij een kerntemperatuur van ca. 70 \u00b0C. Snijd de rollade in plakken van 3 cm en schep vlak voor serveren het braadvocht uit de ovenschaal erover"
    ],
    "spiciness": "",
    "tags": [
        "vooraf te maken",
        "oven",
        "hoofdgerecht",
        "kerst",
        "airfryer",
        "kerstdiner"
    ],
    "tips": [
        "Je kunt de rollade 1 dag van tevoren voorbereiden t/m stap 4. Je kunt overgebleven rollade 2 dagen bewaren in een luchtdichte bewaardoos in de koelkast."
    ],
    "title": "Deze kiprollade rolt zo de airfryer in. Je brengt de rollade op smaak met met kruiden en mosterd.",
    "waitTime": "8 uur wachten"
}