{
    "bakeTime": "1 uur oventijd",
    "calories": "795 kcal",
    "id": "R1197496",
    "ingredients": [
        "325 g ongezouten roomboter",
        "550 g pure chocolade 70%",
        "1 tl zout",
        "250 ml verse slagroom",
        "150 g poedersuiker",
        "340 ml volle melk",
        "80 g zelfrijzend bakmeel",
        "175 g amandelmeel",
        "115 g cacaopoeder",
        "\u00bd tl bakpoeder",
        "250 g lichtbruine basterdsuiker",
        "3  grote eieren",
        "100 g fijne kristalsuiker",
        "100 g tarwebloem",
        "1 tl maizena",
        "50 g kandijkoekjes in chocolade",
        "1  Dr. Oetker decoratiestiften choco & karamel"
    ],
    "necessary": [
        "staafmixer",
        "vershoudfolie",
        "bakpapier",
        "springvorm 24 cm (ingevet, AH Spaaractie)",
        "pannenlikker",
        "sateprikker"
    ],
    "nutrition": [
        "energie 795 kcal",
        "koolhydraten 64 g waarvan suikers 50 g",
        "natrium 160 mg",
        "eiwit 13 g",
        "vet 52 g waarvan verzadigd 28 g",
        "vezels 10 g"
    ],
    "pageTitle": "Halloweentaart recept",
    "portions": "16 personen",
    "prepTime": "1 uur bereiden",
    "preparation": [
        "Zorg ervoor dat de roomboter op kamertemperatuur is. Breek 350 g chocolade in stukken, en doe met 100 g boter en \u00bc tl zout in een kom. Breng de slagroom aan de kook en schenk over de chocolade en boter. Laat 3 min. staan en roer door met een garde. Roer de poedersuiker erdoor. Zet de staafmixer erin en mix helemaal glad. Dek af met vershoudfolie, zorg ervoor dat de folie direct op het glazuur ligt. Laat 3 uur, op kamertemperatuur, staan. ",
        "Verwarm ondertussen de oven voor op 175 \u00b0C. Bekleed de bodems van de springvormen met bakpapier. Breek de rest van de chocolade in stukken en doe in een kom. Breng de melk aan de kook en schenk over de chocolade. Laat 2 min. staan en roer door met een garde. ",
        "Zeef het bakmeel met het amandelmeel, de cacaopoeder en bakpoeder boven een kom. Klop 150 g boter met de basterdsuiker met een (hand)mixer in ca. 6 min. licht en luchtig. Voeg 1 voor 1 de eieren toe, klop na elk ei goed door. ",
        "Spatel met een pannenlikker het meelmengsel erdoor. Schenk de chocolademelk er in 3 delen bij, spatel na elk deel met de pannenlikker.",
        "Verdeel het beslag over de springvormen en bak in ca. 35-40 min. gaar in de oven. Steek een sat\u00e9prikker in het midden van de cakes. Als deze er schoon en droog uitkomt, zijn de cakes gaar.\u202f Laat de cakes 15 min. afkoelen in de vorm, op een rek. Haal ze uit de vorm en laat ze in 45 min. afkoelen tot kamertemperatuur. ",
        "Smelt ondertussen de rest van de boter in een steelpan. Meng met een garde de rest van de cacao, rest van het zout, kristalsuiker, tarwebloem en maizena door elkaar. Roer met een lepel de gesmolten boter erdoor. ",
        "Verkruimel het deeg over een met bakpapier beklede bakplaat. Bak in het midden van de oven in ca. 20 min. gaar. Schep tussendoor 2 keer los en door, zodat de grote brokken stuk gaan en kruim worden (crumble). Haal uit de oven en laat afkoelen tot kamertemperatuur. ",
        "Maak van de kandijkoekjes grafstenen door er met de decoratiestiften in een contrasterende kleur jaargetallen op te schrijven. Teken ook een lijn langs de rand van de koekjes. ",
        "Smeer een lik (1 el) van het glazuur in het midden van een bord of cakestandaard en leg daarop 1 van de cakes, zodat deze niet gaat schuiven. Besmeer de cake met \u2153 van het glazuur, dek af met de tweede cake. Besmeer de boven en zijkanten met de rest van het glazuur. ",
        "Bestrooi de bovenkant van de taart met \u2154 van het crumble. Verdeel de rest van de crumble langs de rand van de taart. Steek de grafstenen in de taart. "
    ],
    "spiciness": "",
    "tags": [
        "vegetarisch",
        "oven",
        "amerikaans",
        "gebak",
        "halloween",
        "herfst"
    ],
    "tips": [],
    "title": "Griezelen in de keuken? Maak dan deze halloweentaart.",
    "waitTime": "2 uur wachten"
}