{
    "bakeTime": "30 min. oventijd",
    "calories": "200 kcal",
    "id": "R1195146",
    "ingredients": [
        "2  middelgrote uien",
        "1 el zonnebloemolie",
        "300 g rundergehakt",
        "2 tl chilimelange",
        "\u00bd tl gemalen komijn",
        "\u00bd  rundvleesbouillontablet",
        "150 ml kokend water",
        "260 g patent tarwebloem",
        "3 el rozijnen",
        "100 g ongezouten roomboter",
        "65 ml halfvolle melk",
        "50 ml water",
        "1 tl zout",
        "6  middelgrote eieren",
        "32  zwarte olijven zonder pit"
    ],
    "necessary": [
        "vershoudfolie",
        "deegroller",
        "bakpapier"
    ],
    "nutrition": [
        "energie 200 kcal",
        "koolhydraten 15 g waarvan suikers 3 g",
        "natrium 200 mg",
        "eiwit 8 g",
        "vet 12 g waarvan verzadigd 6 g",
        "vezels 1 g"
    ],
    "pageTitle": "Chileense empanada's de pino recept",
    "portions": "16 porties",
    "prepTime": "1 uur bereiden",
    "preparation": [
        "Snipper de uien. Verhit de olie in een hapjespan en bak de ui 10 min. op matig tot middelhoog vuur. Laat niet kleuren en roer regelmatig.",
        "Voeg het gehakt, de chili en komijn toe en bak 10 min. op middelhoog vuur. Los ondertussen de bouillon op in het kokende water. Voeg 10 gr bloem (per 16 st.) toe aan het gehakt en roer door. Voeg de bouillon toe en stoof 10 min. op middelhoog vuur. De vulling moet smeu\u00efg zijn, maar niet te nat. Neem de pan van het vuur, roer de rozijnen erdoor en laat het in 20 min. afkoelen tot kamertemperatuur. Zet minimaal 1 uur afgedekt in de koelkast. Het is belangrijk dat je de vulling koud gebruikt, anders wordt het deeg warm en kun je het niet verwerken tot een empanada.",
        "Maak ondertussen het deeg. Doe de boter, het koude water, 50 ml melk (per 16 st.) en het zout in een pan, laat de boter smelten en het zout oplossen. Neem de pan van het vuur en laat een beetje afkoelen. Zeef het bloem boven een ruime kom. Splits \u2159 van de eieren en roer de eidooier door de bloem (het eiwit wordt niet gebruikt). Voeg het melk-botermengsel toe en kneed in ca. 3 min. tot een zacht en samenhangend deeg. Wikkel in vershoudfolie en leg minstens 1 uur in de koelkast.",
        "Breng ondertussen een pan water aan de kook. Voeg als het water kookt \u2154 van de eieren toe en kook in 9 min. hard. Laat schrikken onder koud stromend water, pel en snijd elk ei in 4 parten.",
        "Verwarm de oven voor op 180 \u00b0C. Verdeel het deeg in 16 porties (per 16 st.). Rol op tot bolletjes. Rol elk bolletje op een licht met bloem bestoven werkblad uit tot een lapje van ca. 15 cm doorsnede.  Zorg dat ze licht bestoven zijn met bloem, zodat ze niet aan elkaar plakken en stapel ze op. Doe wat water in een kommetje om de randen mee in te smeren.",
        "Maak 1 voor 1 de empanada\u2019s. Verdeel in het midden van een lapje deeg 1\u00bd el gehaktvulling.  Leg er een eipartje en 2 olijven op. Maak de helft van de rand van het deeg om de vulling heen vochtig door je vinger in het kommetje water te dopen en het water over de rand te smeren.  Vouw het droge deel van het deeg over de vulling en druk de randen goed aan. Vouw de randen van de halve maantjes nog een keer. Begin door de 2 korte kanten deeg dubbel te vouwen en vouw vervolgens de brede kant van het deeg nogmaals dubbel. Druk goed aan (eventueel met een vork). Leg de empanada op een met bakpapier beklede bakplaat en maak zo de rest van de empanada\u2019s.",
        "Splits het laatste ei en roer de dooier los met 15 ml melk (per 16 st). Het eiwit wordt niet gebruikt. Bestrijk de empanada\u2019s ermee en bak ca. 30 min. in het midden van de oven goudbruin en gaar. Wissel de bakplaten halverwege de baktijd van plek in de oven.",
        "Neem de empanada\u2019s uit de oven en serveer warm, lauw of op kamertemperatuur."
    ],
    "spiciness": "licht pittig",
    "tags": [
        "vooraf te maken",
        "oven",
        "chileens",
        "zuid amerikaans",
        "midden amerika",
        "borrelhapje"
    ],
    "tips": [
        "Heb je geen 2 bakplaten? Leg dan een stuk bakpapier op een rooster.",
        "Je kunt de empanada\u2019s 1 dag van tevoren maken. Laat de empanada\u2019s helemaal afkoelen en bewaar afgedekt in de koelkast. Verwarm ca. 30 min. op 150 \u00b0C. Besprenkel voor het bakken eventueel met een beetje water.",
        "Empanadas worden in verschillende landen gegeten en kunnen gevuld worden met van alles: van rundvlees tot paddenstoelen en van schelpdieren tot garnalen. Ze worden gebakken \u00f3f gefrituurd. "
    ],
    "title": "Empanadas worden gezien als het nationale gerecht van Chili. Dit is de meest klassieke versie, 'empanadas de pino'.",
    "waitTime": "1 uur wachten"
}