{
    "bakeTime": "",
    "calories": "545 kcal",
    "id": "R1193877",
    "ingredients": [
        "300 g meergranenrijst",
        "2  preien",
        "600 g bospenen",
        "25 g ongezouten roomboter",
        "3 tenen knoflook",
        "8 cm verse gember",
        "2 el arachideolie",
        "4 el ketjap manis",
        "4 el ketjap asin",
        "4 el gebakken uitjes"
    ],
    "necessary": [
        "grillpan",
        "rasp"
    ],
    "nutrition": [
        "energie 545 kcal",
        "koolhydraten 81 g waarvan suikers 26 g",
        "natrium 1480 mg",
        "eiwit 11 g",
        "vet 17 g waarvan verzadigd 6 g",
        "vezels 12 g"
    ],
    "pageTitle": "Gegrilde bospeen met gember-ketjapjus recept",
    "portions": "4 personen",
    "prepTime": "30 min. bereiden",
    "preparation": [
        "Kook de rijst volgens de aanwijzingen op de verpakking. Was de prei zonder hem te snijden. Leg de preien op de grootste gaspit van het fornuis en zet het vuur aan. Laat de preien rustig liggen en verschuif ze af en toe met een tang, zodat de hele buitenkant rondom zwart wordt. Dit blakeren van de prei duurt 5-10 min., afhankelijk van de grootte van je gaspit en prei. Je kunt ook een cre\u0300me-bru\u0302le\u0301ebrander gebruiken. Laat de preien 10 min. afkoelen.",
        "Verhit ondertussen een grillpan. Haal het loof van de wortels en snijd dit grof. Schrap de wortels en gril 8-10 min. Snijd 1 cm van de boven- en onderkant van de prei. Haal de geblakerde buitenste laag van de prei en snijd eventuele zwarte randjes aan de bovenkant eraf, zodat je zoveel mogelijk prei overhoudt. Snijd de preien in drie stukken en halveer elk stuk in de lengte. Bestrooi met peper en eventueel zout. Verhit de boter in een grote koekenpan op hoog vuur en bak de stukken prei met de snijkant naar beneden in 2 min. goudbruin.",
        "Pel ondertussen de knoflook en schil de gember. Rasp beide. Verhit de olie op laag vuur in een koekenpan en fruit de gember en knoflook 3 min. Voeg de ketjap manis en asin toe en zet het vuur uit. Meng het gesneden loof van de peen door de gekookte rijst. Verdeel over borden, met de bospeen erop met daarover de ketjapjus en de prei met de gebakken uitjes ernaast."
    ],
    "spiciness": "",
    "tags": [
        "vegetarisch",
        "budget",
        "hoofdgerecht",
        "grillen"
    ],
    "tips": [
        "Het loof van bospeen verschilt in grootte en hoeveelheid. Heeft de bos veel groen, gebruik dan de helft.",
        "Kook je niet op gas? Gebruik dan een cre\u0300me-brule\u0301ebrander om de prei rondom zwart te blakeren. Houd de prei vast met een ijzeren tang."
    ],
    "title": "Een echte groenteknaller! Gril de bospeen en zorg zo voor een zoetere \u00e9n intensere smaak.",
    "waitTime": ""
}