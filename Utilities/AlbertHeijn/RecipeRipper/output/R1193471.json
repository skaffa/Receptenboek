{
    "bakeTime": "1 uur 20 min. oventijd",
    "calories": "1115 kcal",
    "id": "R1193471",
    "ingredients": [
        "875 g ongezouten roomboter",
        "375 g fijne kristalsuiker",
        "4 tl vanille-extract",
        "6  middelgrote eieren",
        "1 mespunt zout",
        "375 g zelfrijzend bakmeel",
        "45 g Dr. Oetker kleurstoffen",
        "500 g poedersuiker",
        "430 g Voil\u00e0 uitgerolde rolfondant wrap",
        "150 g rolfondant",
        "1 pakje Dr. Oetker decoratiestiften choco & karamel"
    ],
    "necessary": [
        "keukenmachine of handmixer",
        "springvormen (\u00d8 20 cm)",
        "bakpapier",
        "spuitzak met stervormig mondje",
        "sat\u00e9prikker 20 cm",
        "cocktailprikkers"
    ],
    "nutrition": [
        "energie 1115 kcal",
        "koolhydraten 127 g waarvan suikers 63 g",
        "natrium 280 mg",
        "eiwit 7 g",
        "vet 64 g waarvan verzadigd 41 g",
        "vezels 1 g"
    ],
    "pageTitle": "Unicorntaart recept",
    "portions": "12 personen",
    "prepTime": "1 uur 30 min. bereiden",
    "preparation": [
        "Verwarm de oven voor op 165 \u00b0C. Laat de boter op kamertemperatuur komen. Klop met een handmixer 375 g boter 5 min. luchtig met de suiker. Voeg \u00be van de vanille-extract toe. Voeg al kloppend een voor een de eieren toe. Doe het zout en zelfrijzend bakmeel erbij en meng in 5 min. tot een beslag.",
        "Verdeel het beslag over 4 bakjes (ca. 345 g per bakje). Maak eerst een rood beslag met 40 druppels rode kleurstof. Maak het tweede beslag oranje met 20 druppels rode en 20 druppels gele kleurstof. Maak een groen beslag met 5 druppels blauwe en 25 druppels gele kleurstof. Maak een blauw beslag met 20 druppels blauwe kleurstof. Je kunt de hoeveelheid kleurstof iets verhogen als je de cake een intensere kleur wilt geven. Zorg wel dat je genoeg kleurstof overhoudt voor de botercr\u00e8me (10 druppels rood, 11 druppels geel en 4 druppels blauw).",
        "Vet de springvormen in met boter en bekleed de bodems met bakpapier. Doe per kleur het deeg in een springvorm en bak elke kleurcake 20 min. in de oven. Laat de cakes helemaal afkoelen.",
        "Maak de botercr\u00e8me door de resterende boter 4 min. te kloppen. Klop in twee delen de poedersuiker erdoor. Voeg de rest van de vanille-extract toe en meng nog 1 min. Verdeel de botercr\u00e8me over 4 bakjes en houd 200 g apart. Maak het eerste bakje botercr\u00e8me rood met 6 druppels rode kleurstof. Maak het tweede bakje oranje met 4 druppels rode kleurstof en 8 druppels gele kleurstof. Kleur het derde bakje groen met 1 druppel blauwe en 3 druppels gele kleurstof. Maak de botercr\u00e8me in het vierde bakje blauw met 3 druppels blauwe kleurstof.",
        "Stapel de cakes. Smeer tussen elke laag cake een dun laagje van de achtergehouden botercr\u00e8me zonder kleurstof. Smeer de bovenkant en zijkanten van de cake ook in met deze kleurloze botercr\u00e8me. Zet de cake 30 min. in de koelkast om op te stijven.",
        "Bekleed de cake met de rolfondant-wrap. Snijd het overtollige fondant weg. Zet de cake terug in de koelkast. Vul de spuitzak met stervormige mond kleur voor kleur met de botercr\u00e8me. Zet 5 min. in de koelkast om iets op te stijven. Rol de overgebleven witte fondant uit en snijd hier met een mesje twee oortjes uit. Maak van de gele fondant is een lange rol met een doorsnede van ca. 2 cm. Draai dit om een sat\u00e9stokje heen zodat je een hoorn krijgt.",
        "Zet de cake op een grote schaal of taartstandaard. Zet de hoorn net iets voor het midden op de cake. Zet de oortjes ernaast met behulp van 4 cocktailprikkers of tandenstokers. Spuit toefjes botercr\u00e8me op de cake zodat de eenhoorn manen krijgt. Spuit ook rondom de cake toefjes botercr\u00e8me. Teken met de donkerste kleur decoratiestift oogjes met wimpers op de eenhoorn. Teken het voor met een sat\u00e9prikker als je niet meteen op het fondant wilt tekenen. Versier eventueel nog met decoratie naar keuze."
    ],
    "spiciness": "",
    "tags": [
        "vooraf te maken",
        "oven",
        "gebak"
    ],
    "tips": [
        "De toefjes botercr\u00e8me zijn perfect om eventuele oneffenheden mee te verdoezelen.",
        "Maak van je hand een kommetje en strijk het fondant van beneden naar boven glad; dan scheurt het minder snel. "
    ],
    "title": "Sprookjes bestaan! Met deze unicorntaart is daar geen twijfel meer over mogelijk.",
    "waitTime": "30 min. wachten"
}