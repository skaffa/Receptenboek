{
    "bakeTime": "2 uur 55 min. oventijd",
    "calories": "485 kcal",
    "id": "R1192640",
    "ingredients": [
        "95 g gepelde pistachenoten",
        "8  middelgrote eieren",
        "1 tl citroensap",
        "325 g fijne kristalsuiker",
        "10 g maizena",
        "100 g ongezouten roomboter",
        "100 g zelfrijzend bakmeel",
        "\u00bd tl zout",
        "225 g verse frambozen",
        "35 g gevriesdroogde fruit mix",
        "500 g mascarpone",
        "250 g volle kwark",
        "30 g poedersuiker",
        "1\u00bd tl vanillearoma"
    ],
    "necessary": [
        "keukenmachine",
        "handmixer",
        "bakpapier",
        "springvorm (\u00d8 24 cm, ingevet)"
    ],
    "nutrition": [
        "energie 485 kcal",
        "koolhydraten 42 g waarvan suikers 32 g",
        "natrium 120 mg",
        "eiwit 9 g",
        "vet 31 g waarvan verzadigd 19 g",
        "vezels 2 g"
    ],
    "pageTitle": "Meringuetaart met pistache en frambozen recept",
    "portions": "12 personen",
    "prepTime": "40 min. bereiden",
    "preparation": [
        "Verwarm de oven voor op 120 \u00b0C. Verhit een koekenpan zonder olie of boter en rooster \u00be van de pistachenoten 3 min. Laat goed afkoelen op een bord. Maal de afgekoelde noten in de keukenmachine net zolang fijn tot ze de structuur van kristalsuiker hebben. Het mag niet plakkerig worden.",
        "Zorg dat een kom en de gardes van de mixer helemaal schoon en vetvrij zijn. Splits 6 eieren, zorg dat er geen spoortje eigeel in het eiwit terechtkomt (de eidooiers worden niet gebruikt). Je hebt in totaal 200 gram eiwit nodig. Doe het eiwit in de vetvrije kom. Voeg het citroensap toe en klop stijf met een mixer. Voeg geleidelijk 225 g kristalsuiker toe en klop alles tot stijve pieken. Het eiwit moet zo stijf zijn, dat je de kom omgekeerd kunt houden zonder dat het eiwit eruit valt. Zeef de maizena erboven en spatel samen met de gemalen pistachenoten door het eiwit.",
        "Leg een vel bakpapier op een bakplaat en teken hierop 2 cirkels van \u00d8 20 cm (bijvoorbeeld met behulp van een bord). Keer het bakpapier om en verdeel het eiwit met een spatel binnen de cirkels. Strijk het niet te glad. Het eiwit zet uit in de oven, dus zorg dat je binnen de lijnen blijft om de schuimlagen straks goed te laten passen. Bak de eiwitcirkels ca. 2 uur en 30 min. in het midden van de oven. Neem uit de oven en laat helemaal afkoelen.",
        "Verhoog de oventemperatuur naar 180 \u00b0C. Bekleed de bodem van de springvorm met bakpapier. Doe de boter met de rest van de kristalsuiker in een kom en klop in 5 min. met een mixer tot een luchtige cre\u0300me. Klop 2 eieren los in een kom en voeg al kloppend op de hoogste stand beetje bij beetje toe aan de cre\u0300me. Zeef het bakmeel en zout erboven en spatel voorzichtig erdoor. Verdeel het beslag gelijkmatig over de springvorm, strijk glad met een spatel en bak ca. 20-25 min. in de oven.",
        "Neem de cakebodem uit de oven, verwijder voorzichtig de vorm en laat helemaal afkoelen. Dit duurt ca. 1 uur. Hak de rest van de pistachenoten grof.",
        "Halveer de helft van de verse frambozen. Houd de rest van de frambozen apart voor de garnering. Verkruimel met je vingers de gevriesdroogde frambozen grof en houd 2 el apart voor de garnering. Klop voor de vulling met de mixer de mascarpone los met de kwark, poedersuiker en het vanillearoma. Spatel hier kort de gehalveerde verse en de verkruimelde gevriesdroogde frambozen door en zet tot gebruik in de koelkast.",
        "Verdeel vlak voor het serveren \u2153 van het mascarponemengsel over de cake. Dek af met een meringuecirkel. Herhaal dit en eindig met de rest van het mascarponemengsel. Bestrooi met de gehakte pistachenoten en achtergehouden verkruimelde gevriesdroogde frambozen en verdeel de verse hele frambozen erover."
    ],
    "spiciness": "",
    "tags": [
        "zonder vlees/vis",
        "vooraf te maken",
        "oven",
        "frans",
        "gebak",
        "nagerecht",
        "moederdag",
        "kerst",
        "kerstdesserts",
        "kersttaart"
    ],
    "tips": [
        "Bouw de taart maximaal 30 min. voor het serveren op. De cake en de meringuelagen kun je tot twee dagen van tevoren maken. Bewaar de cake en meringue apart van elkaar, goed verpakt in aluminiumfolie en buiten de koelkast. De vulling kun je de ochtend zelf maken, roer de frambozen er pas kort van tevoren door. Hoe langer je het laat staan en hoe meer je roert, hoe rozer de vulling wordt.",
        "Vervang het vanillearoma door 1\u00bd tl rozenwater (flesje 100 ml, Souq). Dit aromatische bloemenwater geeft je taart een extra luxe smaak en dit past perfect bij pistache en frambozen. Extra feestelijk!"
    ],
    "title": "Mascarpone, rood fruit en pistache: hoe kerstig wil je het hebben? En dan doet de oven ook nog het meeste werk. Wow!",
    "waitTime": "1 uur wachten"
}