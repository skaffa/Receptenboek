{
    "bakeTime": "",
    "calories": "895 kcal",
    "id": "R1195789",
    "ingredients": [
        "3 stengels koelverse sereh citroengras",
        "800 ml kokosmelk",
        "150 ml water",
        "3  laurierbladen",
        "2  steranijsjes",
        "800 g ribrunderlappen",
        "5  kardemompeulen",
        "2 tl korianderzaad",
        "2 tl komijnzaad",
        "4  kruidnagels",
        "\u00bd tl witte peperkorrels",
        "1 tl chilivlokken",
        "1 tl gemalen kaneel",
        "15 g verse laoswortel (galangal)",
        "75 g sjalotten",
        "5 tenen knoflook",
        "1  rode peper",
        "1 tl zout",
        "\u00bd tl garnalenpasta in potje",
        "150 ml water",
        "200 g vastkokende aardappelen",
        "200 g zoete aardappelen",
        "1  zoete ui",
        "1 el tamarindepasta",
        "1 el vissaus",
        "2 el kokosbloesemsuiker",
        "50 g ongezouten pinda's"
    ],
    "necessary": [
        "vijzel"
    ],
    "nutrition": [
        "energie 895 kcal",
        "koolhydraten 37 g waarvan suikers 15 g",
        "natrium 440 mg",
        "eiwit 47 g",
        "vet 61 g waarvan verzadigd 42 g",
        "vezels 5 g"
    ],
    "pageTitle": "Massaman curry recept",
    "portions": "4 personen",
    "prepTime": "1 uur 15 min. bereiden",
    "preparation": [
        "Halveer het citroengras in de breedte. Snijd het zachte deel van het harde deel. Bewaar beide.. Breng 200 ml kokosmelk samen met 150 ml water, de hardere steeltjes (bovenste helften) van het citroengras, de laurierblaadjes en steranijs aan de kook. Snijd ondertussen het vlees in blokjes van 3 cm, bestrooi royaal met zout en voeg toe aan het vocht. Laat ca. 1 \u00bd uur met de deksel op de pan op laag vuur koken tot het vlees zacht is. Schep af en toe het schuim eraf.",
        " Kneus ondertussen de kardemompeulen met het lemmet van een mes en haal de zaadjes eruit.  Verhit een koekenpan zonder olie of boter op middelhoog vuur en rooster de kardemom-, koriander-, komijnzaadjes, de kruidnagels, peperkorrels en chilivlokken tot ze beginnen te geuren. Dit duurt 4-5 min. Laat afkoelen op een bord. Schep samen met de kaneel in een vijzel en stamp en wrijf tot een fijne poeder. Schep de specerijen eruit en bewaar apart. ",
        " Snijd ondertussen het zachte deel van de stengels citroengras in flinterdunne ringen. Schil en snijd de laos in zo dun mogelijke plakken. Snijd de sjalot in dunne ringen en de knoflook in plakjes. Halveer de rode peper en verwijder de zaadlijsten. Snijd het vruchtvlees grof. Rooster ook het citroengras, de laos, knoflook, sjalotten en peper 7-8 min. op middelhoog vuur. Of totdat ze beginnen te bruinen. Schep af en toe om.",
        " Schep de helft van het sjalottenmengsel met het zout in de vijzel en stamp en wrijf fijn. Voeg de rest toe en stamp en wrijf tot een pasta. Voeg de specerijen, garnalenpasta en het water toe en meng goed door. Voeg zo nodig beetje bij beetje extra water toe. Je kunt in plaats van een vijzel ook een kleine keukenmachine gebruiken.",
        " Schil en snijd de aardappelen in gelijke stukken van ca. 3 cm. Snijd de ui in 6 parten en de parten weer in de lengte door. Breng 450 ml kokosmelk in een wok aan de kook op middelhoog vuur. Doe de currypasta erbij en laat 3-4 min. op hoog vuur inkoken en indikken. Voeg de rest van de kokosmelk toe en verwarm op laag vuur.",
        "Neem de stukken vlees met een tang uit de pan en voeg toe aan de curry. Voeg ook de aardappelen, tamarindepasta, vissaus en kokosbloesemsuiker toe. Schenk de vleesbouillon door een zeef erbij (de steranijs en laurierblad mogen er ook bij) en laat op middelhoog vuur nog 10 min. koken. Voeg de ui toe en kook nog 10 min. Voeg de pinda\u2019s toe en verwarm kort mee."
    ],
    "spiciness": "licht pittig",
    "tags": [
        "lactosevrij",
        "thais",
        "aziatisch",
        "curry",
        "hoofdgerecht",
        "koken"
    ],
    "tips": [
        "Massaman curry, in het Thais gaeng massaman neua, is van oorsprong niet Thais, maar werd door islamitische kooplieden ge\u00efmporteerd uit Maleisi\u00eb. Massaman is minder gekruid en wordt gemaakt met gedroogde kruiden en specerijen zoals koriander, komijn en kardemom.",
        "Lekker met grofgehakte koriander. "
    ],
    "title": "Don't worry, het is altijd tijd voor curry. Zeker als er massaman curry op het menu staat.",
    "waitTime": "1 uur 30 min. wachten"
}