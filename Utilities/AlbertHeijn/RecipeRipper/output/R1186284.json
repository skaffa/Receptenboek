{
    "bakeTime": "27 min. oventijd",
    "calories": "205 kcal",
    "id": "R1186284",
    "ingredients": [
        "187.5 g ongezouten roomboter",
        "375 g bloem",
        "150 g witte basterdsuiker",
        "4 el cacaopoeder",
        "1\u00bd  eidooier",
        "1\u00bd  vanillestokje",
        "2\u00bd  eiwitten",
        "375 g poedersuiker",
        "1 tube gele kleurstof",
        "\u00bd tube rode kleurstof"
    ],
    "necessary": [
        "keukenmachine",
        "uitsteekvormpjes",
        "deegroller",
        "bakpapier",
        "bakplaten"
    ],
    "nutrition": [
        "energie 205 kcal",
        "koolhydraten 32 g",
        "natrium 10 mg",
        "eiwit 3 g",
        "vet 7 g waarvan verzadigd 4 g",
        "vezels 1 g"
    ],
    "pageTitle": "Halloween-koekjes recept",
    "portions": "25 porties",
    "prepTime": "1 uur bereiden",
    "preparation": [
        "Snijd de koude boter in stukjes. Meng de bloem, suiker, boter, 2 el cacaopoeder en eidooiers in de keukenmachine. Snijd de vanillestokjes over de lengte open, schraap met de punt van een mes het merg eruit en voeg toe. Meng tot een kruimelig deeg. ",
        "Verwarm de oven voor op 175 \u00b0C. Rol het deeg uit tot een vierkante lap van 4 mm dik. Steek er met het uitsteekvormpje 25 koekjes uit. Bewaar de restjes deeg. Leg de koekjes op 2 met bakpapier beklede bakplaten. Schuif onder elkaar in de oven en bak de koekjes in 12-15 min. goudbruin en gaar. Verwissel de bakplaten halverwege. Laat de koekjes in 1 uur helemaal afkoelen. ",
        "Kneed ondertussen de restjes deeg tot een bal en rol weer uit tot een lap. Teken een doodskopje (skull) op dun karton of bakpapier en knip uit. Gebruik deze als mal om 25 koekjes uit het deeg te snijden. Leg ze op een met bakpapier beklede bakplaat. Bak de koekjes in ca. 12 min. gaar in het midden van de oven. Laat in 1 uur afkoelen. ",
        "Klop de eiwitten los in een kom. Meng beetje bij beetje met de poedersuiker tot je een dik glazuur hebt. Het kan zijn dat je niet al het eiwit nodig hebt. Roer door 1/3 deel van het glazuur druppel voor druppel wat water totdat het een lopend glazuur is. Zet afgedekt klaar tot gebruik. ",
        "Roer door 1/3 deel van het glazuur de gele en rode kleurstof. Voeg ook hier druppel voor druppel wat water toe, totdat het glazuur lopend is. Dek af. ",
        "Roer door het laatste deel van het glazuur de rest van de cacao. Voeg nog enkele druppels water toe. Het glazuur moet dik genoeg zijn om mee te tekenen. ",
        "Vouw een cornetje van bakpapier: knip een rechthoekig stuk bakpapier diagonaal doormidden. Je krijgt dan twee driehoeken. Rol van \u00e9\u00e9n driehoek een friteszakje, vul dit met het donkere glazuur en vouw het papier aan de bovenkant dicht. Knip de punt van het zakje open. ",
        "Bestrijk de vierkante koekjes met wit of oranje glazuur en laat ca. 30 min. drogen. Teken er dan met een andere kleur een randje op. Glazuur ondertussen de skullkoekjes met wit glazuur en laat ook 30 min. drogen. Teken het gezichtje erop. Plak met een beetje glazuur de skulls voorzichtig op de koekjes. "
    ],
    "spiciness": "",
    "tags": [
        "oven",
        "gebak",
        "halloween",
        "verjaardag",
        "traktatie"
    ],
    "tips": [],
    "title": "Angstaanjagend lekker, deze doodshoofd-koekjes voor Halloween. ",
    "waitTime": "4 uur wachten"
}