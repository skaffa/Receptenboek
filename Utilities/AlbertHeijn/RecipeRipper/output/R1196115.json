{
    "bakeTime": "55 min. oventijd",
    "calories": "400 kcal",
    "id": "R1196115",
    "ingredients": [
        "30 g verse platte peterselie",
        "2 tenen knoflook",
        "1  citroen",
        "600 g scharrelkipfilets",
        "90 g parmaham",
        "250 g ricotta",
        "40 g ongezouten roomboter"
    ],
    "necessary": [
        "vershoudfolie",
        "keukentouw",
        "ovenschaal (30 x 20 cm, ingevet)",
        "vleesthermometer"
    ],
    "nutrition": [
        "energie 400 kcal",
        "koolhydraten 4 g waarvan suikers 3 g",
        "natrium 760 mg",
        "eiwit 46 g",
        "vet 22 g waarvan verzadigd 13 g",
        "vezels 1 g"
    ],
    "pageTitle": "Kiprollade met parmaham en gremolata recept",
    "portions": "4 personen",
    "prepTime": "20 min. bereiden",
    "preparation": [
        " Snijd de peterselie en tenen knoflook zo fijn mogelijk. Boen de citroen schoon en rasp de gele schil. Meng de peterselie, knoflook en 1 \u00bd tl citroenrasp (per rollade) en breng op smaak met peper (gremolata).",
        " Snijd de kipfilets voorzichtig aan de zijkant in, totdat je ze kunt openklappen zoals een boek. Leg een kipfilet op een snijplank en leg er een stukje vershoudfolie op. Sla met een zwaar voorwerp (zoals een koekenpan) op de kip, totdat deze een dikte heeft van ca. een \u00bd cm. Herhaal met de rest van de kipfilets.",
        " Leg een groot stuk vershoudfolie op het werkblad. Verdeel de plakjes parmaham hier in de breedte over, zodat je een rechthoek krijgt van ca. 30 x 16 cm. Maak hem niet te breed, zodat je straks genoeg folie over hebt om de rollade in te rollen. Leg de platgeslagen kipfilets op de ham op de folie. Laat ze aansluiten, maar probeer ze niet te veel te laten overlappen. Breng de kip op smaak met peper en zout.",
        " Verdeel de gremolata en ricotta over de kip. Rol de rollade zo strak mogelijk op met behulp van de vershoudfolie. Draai de zijkanten van de folie strak aan, zodat de rollade rondom dicht zit. Leg de rollade minimaal 4 uur, maar liever een nacht (8 uur), in de koelkast om op te stijven.",
        " Verwarm de oven voor op 180 \u00b0C. Verwijder voorzichtig de vershoudfolie. Leg 6 stukjes keukentouw van ca. 20 cm voorzichtig onder de rollade. Begin met een touwtje in het midden en bind de uiteinden vast. Verdeel de rest van de touwtjes over de rest van de rollade.",
        " Leg de rollade in de ovenschaal met de open kant naar boven. Verdeel de boter er in kleine vlokjes omheen. Bak de rollade in het midden van de oven in 50-55 min. gaar. Haal \u2019m halverwege uit de oven en schep de inmiddels gesmolten boter erover. De rollade is gaar als hij een kerntemperatuur heeft van ca. 70 \u00b0C. Snijd de rollade in plakken van ca. 3 cm en sprenkel voor het serveren de gesmolten boter uit de ovenschaal erover."
    ],
    "spiciness": "",
    "tags": [
        "glutenvrij",
        "vooraf te maken",
        "oven",
        "hoofdgerecht",
        "kerst",
        "winter",
        "shared dining",
        "kerstdiner"
    ],
    "tips": [
        "Je kunt de rollade 1 dag van tevoren voorbereiden t/m stap 4. Je kunt overgebleven rollade 2 dagen bewaren in een luchtdichte bak in de koelkast."
    ],
    "title": "Niet alleen gremolata is geweldig lekker, het knapperige jasje van parmaham is dat ook: het houdt de kiprollade heerlijk sappig. ",
    "waitTime": "4 uur wachten"
}