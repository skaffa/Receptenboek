{
    "bakeTime": "20 min. oventijd",
    "calories": "760 kcal",
    "id": "R1193063",
    "ingredients": [
        "2  middelgrote eieren",
        "160 g kristalsuiker",
        "100 g Puur Natuur kokosrasp",
        "6 blaadjes gelatine",
        "3  limoenen",
        "250 ml slagroom",
        "500 ml Turkse yoghurt",
        "100 g Delicata ruby chocolade",
        "10  KitKat matcha",
        "25  marshmallows"
    ],
    "necessary": [
        "bakpapier",
        "bakblik (16 x 16 cm)",
        "lint"
    ],
    "nutrition": [
        "energie 760 kcal",
        "koolhydraten 76 g",
        "natrium 160 mg",
        "eiwit 11 g",
        "vet 45 g waarvan verzadigd 30 g",
        "vezels 4 g"
    ],
    "pageTitle": "Matcha Kitkat taart recept",
    "portions": "8 personen",
    "prepTime": "40 min. bereiden",
    "preparation": [
        " Verwarm de oven voor op 180 \u00b0C. Splits de eieren en doe de eiwitten in een kom. De eidooiers worden niet gebruikt.  Meng 100 g suiker en kokos door de eiwitten. Doe het mengsel in een steelpan en verhit al roerend 3 min. op middelhoog vuur. Het mengsel mag niet verkleuren.",
        " Pak de bodem van de bakvorm in met bakpapier en duw terug in de vorm.\n Verdeel het kokosdeeg gelijkmatig erover. Bak ca. 20 min. in het midden van de oven. Neem uit de oven en laat in 1 uur afkoelen tot kamertemperatuur.",
        " Week de blaadjes gelatine 5 min. in ruim koud water. Boen ondertussen de limoenen schoon, rasp de groene schil van 2 limoenen en pers alle limoenen uit. \n Doe het limoenrasp en limoensap samen met de rest van de suiker in een steelpan. Verhit tot de suiker is opgelost en zet het vuur dan meteen uit. Knijp de blaadjes gelatine uit, voeg toe aan het warme limoensap en roer tot ze daarin zijn opgelost. Laat iets afkoelen tot gebruik.",
        " Klop de slagroom stijf. Spatel de yoghurt erdoor. Voeg al roerend het limoensap met gelatine erdoor tot er een gelijkmatig mengsel ontstaat.  Schep op de kokosbodem in de vorm. Strijk de bovenkant glad en dek af met vershoudfolie. Laat minimaal 4 uur opstijven in de koelkast.",
        " Haal de taart uit de vorm en leg op een platte schaal. Doe de ruby chocolade in een kom en hang deze in een iets grotere pan met kokend water.  Zorg ervoor dat de kom het water niet raakt en laat de chocolade rustig smelten (au bain-marie). Of smelt de chocolade in een kom in de magnetron.  Schenk de vloeibare chocolade op de taart en strijk uit zodat de chocolade over de randen van de taart druipt.",
        " Zet tegen elke zijkant van de taart 2 hele en 1 halve Kitkat (ze blijven plakken door de chocolade). Bind het lint om de taart om de Kitkats op hun plek te houden. \n Zet de marshmallows in 5 nette rijen van 5 stuks boven op de taart en serveer. "
    ],
    "spiciness": "",
    "tags": [
        "gebak",
        "verjaardag"
    ],
    "tips": [],
    "title": "Groene KitKat al eens geprobeerd? Hij combineert za-lig met deze limoen cheesecake.",
    "waitTime": ""
}