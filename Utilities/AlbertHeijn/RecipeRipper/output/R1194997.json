{
    "bakeTime": "17 min. oventijd",
    "calories": "1435 kcal",
    "id": "R1194997",
    "ingredients": [
        "100 ml halfvolle melk",
        "100 ml water",
        "7 g gedroogde gist",
        "1\u00bd tl suiker",
        "325 g tarwebloem",
        "1\u00bd tl zout",
        "1 el zonnebloemolie",
        "1 el zonnebloemolie",
        "250 g mozzarella",
        "200 g feta 50+",
        "2  middelgrote eieren",
        "30 g ongezouten roomboter"
    ],
    "necessary": [
        "deegroller",
        "bakpapier"
    ],
    "nutrition": [
        "energie 1435 kcal",
        "koolhydraten 127 g waarvan suikers 8 g",
        "natrium 1640 mg",
        "eiwit 65 g",
        "vet 73 g waarvan verzadigd 43 g",
        "vezels 5 g"
    ],
    "pageTitle": "Adjaruli khachapuri (Georgische kaas-eibrood)  recept",
    "portions": "2 porties",
    "prepTime": "20 min. bereiden",
    "preparation": [
        "Verwarm de melk met het water op laag vuur tot lauwwarm. Zet het vuur uit, voeg de gist en suiker toe en laat 10 min. staan.",
        "Zeef ondertussen de bloem boven een kom en voeg het zout toe. Voeg de olie toe aan het melkmengsel en schenk bij de bloem. Roer met een houten lepel tot een samenhangend geheel.",
        "Bestuif het werkblad met wat bloem en leg het deeg erop. Kneed met je handen ca. 8 min. tot het deeg elastisch is. Bestuif het deeg met extra bloem als het nog te plakkerig is. Vorm een bol van het deeg en besmeer rondom met de olie. Leg in een kom, dek af met een schone, vochtige theedoek en laat 1\u00bd tot 2 uur op een warme plek rijzen en in volume verdubbelen.",
        "Verwarm de oven voor op 210 \u00b0C. Laat ondertussen de mozzarella uitlekken en rasp op een grove rasp (druk hem een beetje tegen de rasp voor het beste resultaat). Verkruimel de feta zo fijn mogelijk en meng door de mozzarella.",
        "Bestrooi het werkblad opnieuw met wat bloem. Haal het deeg uit de kom, kneed kort door en verdeel in 2 porties. Rol elke portie met behulp van de deegroller uit tot een rechthoek van 22 x 32 cm.",
        "Gebruik \u00bc van het kaasmengsel om aan de lange zijden van beide rechthoeken 2 stroken van 2 cm te maken, maar laat 2 cm van de randen vrij. Vouw de vrijgelaten randen over de stroken kaas en rol vervolgens op tot er in het midden een stuk van 9 cm overblijft. Breng de uiteinden per deeglap bij elkaar en knijp het deeg stevig tot een puntje, zodat er 2 \u2018bootjes\u2019 ontstaan.",
        "Verdeel de rest van de kaas over de bodem van de bootjes. Leg de broodjes met behulp van het bakpapier op een bakplaat en bak ze in het midden van de oven ca. 15 min.",
        "Neem de broodjes uit de oven. Splits de eieren, het eiwit wordt niet gebruikt. Maak een kuiltje in het midden van elk broodje en leg voorzichtig het eigeel erin. Bak nog 1-2 min. in het midden van de oven. Het eigeel hoort zacht te blijven.",
        "Halveer de boter. Neem de broodjes uit de oven, bestrijk de randen met de helften boter en leg de rest op de vulling naast het eigeel. Serveer direct."
    ],
    "spiciness": "",
    "tags": [
        "zonder vlees/vis",
        "brood/sandwiches",
        "brunch",
        "ontbijt",
        "pasen",
        "bakken"
    ],
    "tips": [
        "Eet dit brood zoals ze in Georgi\u00eb doen (overigens de hele dag door): breek een stuk van de punt af en meng daarmee de kaas, het ei en de boter door elkaar. Dip telkens een stukje afgescheurd brood in het kaasmengsel. "
    ],
    "title": "Adjaruli khachapuri is een Georgische kaas-eibrood dat als ontbijt wordt geserveerd. Hiervoor wil je wakker worden!",
    "waitTime": "1 uur 30 min. wachten"
}