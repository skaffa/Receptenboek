{
    "bakeTime": "3 uur oventijd",
    "calories": "435 kcal",
    "id": "R1196065",
    "ingredients": [
        "6  middelgrote eieren",
        "\u00bd tl zout",
        "700 g witte basterdsuiker",
        "2 el Nielsen Massey Madagascar bourbon vanille-extract",
        "2 el water",
        "300 ml volle melk",
        "2 el maizena",
        "250 ml verse slagroom",
        "30 g poedersuiker",
        "150 g verse rode bessen"
    ],
    "necessary": [
        "bakpapier",
        "bakplaten",
        "vershoudfolie"
    ],
    "nutrition": [
        "energie 435 kcal",
        "koolhydraten 76 g waarvan suikers 75 g",
        "natrium 120 mg",
        "eiwit 5 g",
        "vet 12 g waarvan verzadigd 7 g",
        "vezels 1 g"
    ],
    "pageTitle": "Cr\u00e8me br\u00fbl\u00e9e-meringuetaart recept",
    "portions": "10 personen",
    "prepTime": "25 min. bereiden",
    "preparation": [
        " Verwarm de oven voor op 100 \u00b0C. Teken op 2 vellen bakpapier een cirkel van \u00d8 20 cm. Splits de eieren. Houd 4 eidooiers apart, de rest gebruik je niet. Doe de eiwitten in een schone, vetvrije kom, voeg het zout toe en klop met een schone mixer op de hoogste stand in 4 min. stijf. Blijf 6 min. kloppen en voeg beetje bij beetje 400 g basterdsuiker en de helft van het vanille-extract toe. Spreid het mengsel uit over de 2 cirkels op de 2 bakplaten en zet ze onder elkaar in de oven. Bak de meringues in 3 uur knapperig en gaar. Wissel de bakplaten halverwege. Laat 2 \u00bd uur afkoelen in de uitgezette oven met de ovendeur op een kier.",
        " Doe ondertussen 200 g basterdsuiker met het water in een steelpan en laat op middelhoog vuur karamelliseren tot de suiker goudbruin, tegen koperkleurig aan is. Dit duurt 8-10 min. Roer absoluut niet met een lepel of spatel, maar draai af en toe met de pan, zodat de karamel loskomt van de randen en gelijkmatig karamelliseert. De karamel mag vrij donker zijn, maar blijf erbij zodat het niet aanbrandt. Giet de karamel gelijkmatig uit op een vel bakpapier. Til de randen van het vel voorzichtig op om de karamel te verspreiden. Let op: erg heet! Laat ca. 30 min. afkoelen en breek de helft in grote stukken. Hak de andere helft grof.",
        " Breng ondertussen de melk in een steelpan met de rest van het vanille-extract op laag vuur tegen de kook aan. Klop de achtergehouden 4 eidooiers met de rest van de basterdsuiker met een handmixer dik, wit en luchtig. Voeg de maizena toe, klop in 1 min. tot een glad mengsel. Voeg al mixend \u2153 van de hete melk toe. Doe in de steelpan bij de rest van de melk en breng al roerend met een garde aan de kook tot een dikke custard. Neem van het vuur en laat afgedekt met een stukje vershoudfolie direct op de bovenkant (om velvorming te voorkomen) 30 min. afkoelen. tot kamertemperatuur.",
        " Klop de slagroom met de poedersuiker stijf. Haal de meringues los van het bakpapier en leg ze op de schaal waarop je het dessert wilt serveren. Verdeel de custard over de meringues, gevolgd door de slagroom. Bestrooi een van de meringues met de gehakte karamel. Leg de tweede erop. Versier met de karamelschotsen en bessen."
    ],
    "spiciness": "",
    "tags": [
        "vooraf te maken",
        "oven",
        "gebak",
        "nagerecht",
        "kerst",
        "kerstdesserts",
        "kersttaart"
    ],
    "tips": [
        "Lekker met Moselland Piesporter Michelsberg.",
        "Heb je geen 2 bakplaten? Bekleed dan een rooster met bakpapier.",
        "De meringue kan 1 dag van tevoren worden gemaakt. Bewaar in vershoudfolie op een droge, koele plek. Ook de custard kun je een dag van tevoren maken. Maak de meringue- taart op de dag zelf af."
    ],
    "title": "Ge\u00efnspireerd op de smaken van cr\u00e8me br\u00fbl\u00e9e, gegoten in een verleidelijke pavlova. Een dessert voor de echte zoetekauwen, dat superfeestelijk op tafel staat.",
    "waitTime": "3 uur wachten"
}