{
    "bakeTime": "20 min. oventijd",
    "calories": "200 kcal",
    "id": "R1178204",
    "ingredients": [
        "250 g meel voor witbrood",
        "25 g volkorenbloem",
        "1 tl grof zeezout",
        "1 tl gedroogde gist",
        "200 ml water",
        "75 g zwarte olijven zonder pit",
        "1 tl verse tijmblaadjes"
    ],
    "necessary": [
        "bakpapier",
        "braadslede"
    ],
    "nutrition": [
        "energie 200 kcal",
        "koolhydraten 33 g",
        "natrium 453 mg",
        "eiwit 7 g",
        "vet 4 g waarvan verzadigd 1 g",
        "vezels 2 g"
    ],
    "pageTitle": "Heel Holland Bakt: olijven-tijmbrood. recept",
    "portions": "6 personen",
    "prepTime": "25 min. bereiden",
    "preparation": [
        "Doe beide soorten meel en het zout in een kom en meng ze grondig; of gebruik een staande mixer. ",
        "Meng de gedroogde gist erdoor, maak een kuiltje in het midden en schenk het water erin. Werk alles met je hand, of de deeghaak van de mixer, door elkaar tot er een zacht, niet plakkerig deeg ontstaat. Voeg steeds een eetlepel water toe als het deeg stug en droog is. Voeg extra meel toe als het deeg te plakkerig is. ",
        "Bestuif het werkvlak en je handen met bloem. Kneed het deeg 10 min. \u2013 of 4 min. met de deeghaak van de mixer op lage snelheid \u2013, tot het soepel en zacht, maar nog wel elastisch en wat steviger is. Doe het deeg weer in de kom en dek het af met plasticfolie. Laat het 1 uur op een warme plaats rijzen, tot het in volume is verdubbeld.  ",
        "Druk het deeg in elkaar en leg het op het werkvlak. Strooi ruim bloem over je knokkels \u2013 het deeg zal zacht zijn \u2013 en druk het deeg zachtjes uit tot een rechthoek van circa 20 x 40 cm. \n",
        "Verdeel de olijven in de lengte over het middelste derde deel van de rechthoek en strooi dan de tijm erover. Vouw de twee lange kanten van de deeglap over de olijven, zodat er een pakje ontstaat met de olijven onder twee lagen deeg.  Druk de naad dicht en keer de rol om, zodat de twee deeglagen onderop liggen. Leg het brood op een vel bakpapier. Knijp de open einden samen om ze te sluiten. ",
        "Dek het deeg af met plasticfolie en laat het op een warme plaats 45-60 min. rijzen, tot het in volume is verdubbeld. Verwarm tegen het einde van de rijstijd de oven voor op 230 \u00b0C. Schuif alvast een bakplaat in de oven en zet onderin een braadslede.",
        "Knip de randen van de lange zijden van het brood met een keukenschaar om de 3 cm schuin tot op een derde in. Buig de sneden iets open zodat de vulling zichtbaar wordt. Leg het deeg met het bakpapier op de hete bakplaat en schuif het in de oven. ",
        "Schenk een kop koud water in de braadslede, zodat er een wolk stoom ontstaat (voor een knapperige korst) en sluit dan snel de ovendeur. Bak het brood in 20 min. goudbruin; het moet hol klinken wanneer je op de onderkant klopt. Laat het afkoelen op een rooster. Dit brood is het lekkerst als het nog enigszins warm is."
    ],
    "spiciness": "",
    "tags": [
        "vegetarisch",
        "brood/sandwiches",
        "borrelhapje",
        "brunch",
        "lunch",
        "kerst",
        "pasen",
        "picknick",
        "verjaardag",
        "herfst",
        "lente",
        "winter",
        "zomer",
        "bakken",
        "kerstlunch",
        "kerstbrunch",
        "kersthapjes"
    ],
    "tips": [
        "bron: Heel Holland Bakt \u2013 bakboek voor thuisbakkers"
    ],
    "title": "Licht en luchtig brood met een knapperige korst.",
    "waitTime": "2 uur wachten"
}