{
    "bakeTime": "40 min. oventijd",
    "calories": "780 kcal",
    "id": "R1196114",
    "ingredients": [
        "190 g plantaardige margarine",
        "315 g tarwebloem",
        "\u00bd tl zout",
        "60 ml koud water",
        "1  middelgrote ui",
        "15 g verse tijm",
        "200 g fijngesneden prei",
        "\u00bd  groentebouillontablet",
        "150 ml heet water",
        "6  portobello's",
        "2 el milde olijfolie",
        "25 g panko",
        "100 ml vegan soepele rode wijn"
    ],
    "necessary": [
        "vershoudfolie",
        "cakevorm (22cm, ingevet)",
        "bakpapier",
        "bakbonen"
    ],
    "nutrition": [
        "energie 780 kcal",
        "koolhydraten 72 g waarvan suikers 8 g",
        "natrium 360 mg",
        "eiwit 14 g",
        "vet 46 g waarvan verzadigd 24 g",
        "vezels 7 g"
    ],
    "pageTitle": "Vegan portobello-pie met tijmjus recept",
    "portions": "4 personen",
    "prepTime": "50 min. bereiden",
    "preparation": [
        " Snijd 130 g plantenmargarine in blokjes. Doe 270 g bloem met het zout in een kom. Wrijf met je vingertoppen de blokjes margarine door de bloem, tot het mengsel lijkt op broodkruim. Werk snel, het deeg moet niet warm worden. Voeg het koude water toe en maak een bal van het deeg. Voeg 1 tl extra water toe als het te droog lijkt. Verpak in vershoudfolie en leg 30 min. in de koelkast. Laat voor het uitrollen 5-10 min. op kamertemperatuur komen.",
        " Verwarm ondertussen de oven voor op 200 \u00b0C. Snipper de ui. Ris de blaadjes van de takjes tijm. Verhit 15 g margarine in een koekenpan en bak de ui en prei 7-8 min. op middelhoog vuur, tot de ui glazig is en de prei zachter. Breng op smaak met peper en eventueel zout en schep het groentemengsel uit de pan.",
        "Verhit 25 g van het alternatief voor boter in de pan op middelhoog vuur. Roer er 25 g bloem erdoor en bak 2 min. al omscheppend mee, tot de bloem bruin is en lekker gaat ruiken. Los het halve bouillonblokje op in het hete water. Giet al kloppend met een garde in delen de bouillon in de pan tot een dikke saus ontstaat. Voeg de tijmblaadjes toe en roer goed. Breng op smaak met peper en schep het ui-preimengsel erdoor.",
        " Snijd de steeltjes van de portobello\u2019s. Verhit de olie in een koekenpan op middelhoog vuur en bak de portobello\u2019s in hun geheel in delen 2 min. per kant. Schep ze uit de pan en laat afkoelen, maar spoel de pan niet af.",
        " Bestuif het werkblad licht met de rest van de bloem. Halveer het deeg en rol elk stuk uit tot een rechthoek van ca. 3 mm dik. Bekleed de cakevorm met een van de plakken. Plak eventuele gaatjes dicht met het overgebleven deeg. Snijd overtollig deeg weg. Prik gaatjes in de bodem, leg een stukje bakpapier op de bodem en verdeel de bakbonen erover. Bak de pie 15 min. blind voor. Neem uit de oven en verwijder de bakbonen met het bakpapier. Het deeg krimpt een beetje, maar dat is niet erg.",
        " Strooi de panko op de bodem in de cakevorm. Leg 3 portobello\u2019s naast elkaar op de bodem. Verdeel er het ui-preimengsel over. Herhaal met een laag portobello\u2019s. Dek af met de tweede plak deeg. Maak een kleine inkeping in het midden van het deeg en bestrijk de bovenkant met water. Bak de pie in het midden van de oven ca. 40 min., tot goudgeel en knapperig. Laat 15 min. rusten. Snijd de pie in plakken.",
        "Voeg ondertussen de rest van het alternatief voor boter en de wijn toe aan de koekenpan waarin je de portobello\u2019s hebt gebakken. Roer de aanbaksels los en breng aan de kook. Laat 5 min. zachtjes koken. Serveer de jus bij de plakken pie."
    ],
    "spiciness": "",
    "tags": [
        "veganistisch",
        "lactosevrij",
        "vooraf te maken",
        "oven",
        "hoofdgerecht",
        "kerst",
        "winter",
        "shared dining",
        "kerstdiner"
    ],
    "tips": [
        "Geen bakbonen? Je kunt elk soort gedroogde bonen of peulvruchten gebruiken en deze steeds gebruiken om mee te bakken. De bonen kun je erna niet meer eten.",
        "Geen plantaardig alternatief voor boter? Je kunt het vervangen door 190 g roomboter. Het gerecht is dan niet meer veganistisch en lactosevrij.",
        "Je kunt het deeg t/m stap 1 tot 2 dagen van tevoren maken en ingepakt in de koelkast bewaren.",
        "Meer weten over kooktechnieken?"
    ],
    "title": "Het krakende deeg van deze portobello-pie omhult een rijke vulling van portobello\u2019s, prei en tijm. Met deze vegan topper steel je gegarandeerd de show.",
    "waitTime": ""
}