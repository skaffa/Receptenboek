{
    "bakeTime": "55 min. oventijd",
    "calories": "750 kcal",
    "id": "R1193660",
    "ingredients": [
        "775 g ongezouten roomboter",
        "375 g kristalsuiker",
        "1\u00bd tl vanille-extract",
        "6  middelgrote eieren",
        "375 g zelfrijzend bakmeel",
        "400 g poedersuiker",
        "1 tl Dr. Oetker gele kleurstof",
        "\u00bc tl Dr. Oetker rode kleurstof",
        "75 g mini paas donuts marsepein",
        "75 g mini paas macarons marsepein",
        "75 g paaseitjes marsepein",
        "125 g paaseitjes"
    ],
    "necessary": [
        "handmixer",
        "springvorm (\u00d8 18 cm, ingevet)",
        "ronde uitsteekvorm of glas (\u00f8 7 cm)"
    ],
    "nutrition": [
        "energie 750 kcal",
        "koolhydraten 82 g waarvan suikers 27 g",
        "natrium 240 mg",
        "eiwit 6 g",
        "vet 44 g waarvan verzadigd 27 g",
        "vezels 1 g"
    ],
    "pageTitle": "Paastaart (pinata taart) recept",
    "portions": "16 porties",
    "prepTime": "45 min. bereiden",
    "preparation": [
        " Verwarm de oven voor op 165 \u00b0C Klop met een handmixer 375 g roomboter en de kristalsuiker in 5 min. luchtig in een hoge mengkom.  Voeg 1 tl vanille-extract toe. Voeg al kloppend een voor een de eieren toe. Doe het zelfrijzend bakmeel en een mespunt zout erbij en mix in 5 min. tot een glad beslag.",
        " Vet de springvormen in met boter en bekleed de bodem met bakpapier. Verdeel het beslag over de vormen. \n Bak in ca. 55 min. gaar in het midden van de oven.",
        " Klop de rest van de boter in 8 min. met de poedersuiker tot botercr\u00e8me. Door zo lang te kloppen wordt de botercr\u00e8me egaal, luchtig en mooi wit.  Meng \u2157 van de botercr\u00e8me met de gele en rode kleurstof met een spatel tot een donkergele cr\u00e8me.  Voeg de rest van het vanille-extract toe aan de gele botercr\u00e8me en meng nog 1 min.",
        " Laat de cakes in ca. 1 uur helemaal afkoelen. Snijd ze aan de bovenkant bij, zodat deze kant mooi recht en egaal is.  Snijd de cakes precies in het midden horizontaal door, zodat je 4 gelijke helften krijgt.  Houd 1 onderste laag apart en stapel de andere 3 lagen recht op elkaar.  Steek in het midden van deze 3 cakelagen met de uitsteekvorm een gat tot de bodem.",
        " Smeer een laagje van de witte botercr\u00e8me op de bovenkant van de uitgestoken cakelagen en stapel de lagen op een groot bord op tot een taart. \n Vul het diepe gat in het midden van de taart tot de rand met de paaseitjes en ander paaslekkers, bewaar een handjevol voor boven op de taart.  Leg de laatste laag cake, zonder gat, ondersteboven boven op de taart, zodat de bovenkant van de taart extra strak is.",
        " Houd 1 el witte botercr\u00e8me apart.  Besmeer de zijkanten van de onderste 2 cakelagen met de gele botercr\u00e8me, besmeer de bovenkant en zijkanten van de cake met de rest van de witte botercr\u00e8me.  Meng op de rand waar de 2 kleuren samenkomen de cr\u00e8mes een beetje voor een mooi kleurverloop tussen het witte en het gele in.  Strijk met de rechte kant van een groot mes (bijvoorbeeld koksmes) langs de botercr\u00e8me om de taart glad af te werken.  Houd het mes rechtop tegen de cake aan en draai het bord langzaam rond om de botercr\u00e8me mooi glad te strijken.  Maak de randen van het bord schoon met wat keukenpapier en warm water.",
        " Zet de cake 30 min. in de koelkast om op te stijven. Decoreer de taart met de achter gehouden paaseitjes en ander lekkers. Gebruik voor het vastzetten van de eitjes eventueel een likje achtergehouden botercr\u00e8me. Leg er eventueel wat paaseitjes omheen. Snijd de taart aan en laat de paaseitjes eruit rollen."
    ],
    "spiciness": "",
    "tags": [
        "oven",
        "gebak",
        "nagerecht",
        "pasen",
        "verjaardag",
        "traktatie"
    ],
    "tips": [
        "Je kunt deze taart een dag van tevoren maken. Maak hem t/m het opstijven van stap 7. Dek daarna goed af met vershoudfolie en bewaar in de koelkast."
    ],
    "title": "Feestelijke taart maken? Deze verrassingstaart is de showstopper van jouw Pasen.",
    "waitTime": "1 uur 30 min. wachten"
}