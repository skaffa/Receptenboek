{
    "bakeTime": "",
    "calories": "625 kcal",
    "id": "R1196815",
    "ingredients": [
        "360 g patentbloem",
        "\u00bd tl zout",
        "280 ml kokend water",
        "5  bosuitjes",
        "12 el zonnebloemolie",
        "2 tl sesamolie",
        "2 tl grof zeezout",
        "2 el lichte sojasaus",
        "2 el rijstazijn",
        "1 tl geroosterd sesamzaad",
        "\u00bd tl kristalsuiker",
        "1 tl Lee Kum Lee chiu chow chili-olie"
    ],
    "necessary": [
        "deegroller"
    ],
    "nutrition": [
        "energie 625 kcal",
        "koolhydraten 71 g waarvan suikers 5 g",
        "natrium 1200 mg",
        "eiwit 11 g",
        "vet 32 g waarvan verzadigd 4 g",
        "vezels 4 g"
    ],
    "pageTitle": "Scallion pancakes van Emma de Thouars recept",
    "portions": "4 personen",
    "prepTime": "45 min. bereiden",
    "preparation": [
        " Doe de bloem samen met het zout en het kokende water in een grote kom en meng met stokjes of een vork tot een geheel. Kneed nog circa 1 min. met de hand tot het deeg goed samenkomt. Maak je hand iets vochtig, zodat het deeg niet aan je hand plakt. Het is best een nat deeg, dat hoort, weersta de verleiding om extra bloem toe te voegen. Dek de kom af en laat het deeg minstens 30 min. rusten.",
        " Snijd ondertussen de bosui in dunne ringen, meng \u2153 van de olie met de sesamolie in een bakje en doe het zeezout in een ander bakje. Maak de dipsaus door de sojasaus, rijstazijn, sesamzaad, kristalsuiker en chiliolie te mengen.",
        " Bestuif je werkvlak met bloem en stort hierop het deeg. Snijd in vier delen. Dit gaat het beste met een deegkrabber, maar met een mes kom je ook een heel eind.",
        " Rol een stuk deeg uit tot een rechthoek van 25 bij 35 centimeter en zorg dat de lange kant naar je toe ligt. Bestrijk het deeg met een dunne laag van het oliemengsel en rol het deeg heel strak op van je af. Rol het deeg nu de andere kant op, in de vorm van een slak. Druk het deeg met je hand een beetje plat en rol het uit tot een rondje van 20 tot 25 centimeter doorsnede.",
        " Bestrijk het deeg licht met het oliemengsel en bestrooi met zeezout en de helft van de bosui. Rol het weer op dezelfde manier eerst strak in een dunne rol en vervolgens in een slakvorm. Rol met de deegroller uit tot een rondje van 20 tot 25 centimeter doorsnede. Herhaal met de rest van het deeg, de olie, het zout en de bosui.",
        " Verwarm een flinke laag neutrale olie in een koekenpan op middelhoog vuur en bak de pannenkoeken in 3 min. per kant goudbruin. Giet eventueel wat extra olie in de pan als je de pannenkoek omdraait. Laat uitlekken op keuken\u00adpapier. Snijd in punten en serveer met de dipsaus."
    ],
    "spiciness": "pittig",
    "tags": [
        "veganistisch",
        "chinees",
        "aziatisch",
        "borrelhapje",
        "bakken"
    ],
    "tips": [
        "In het oorspronkelijke recept van Emma gebruikt ze zwarte azijn in plaats van rijstazijn."
    ],
    "title": "Emma's scallion pancakes (cong you bing) zijn knapperig vanbuiten en chewy vanbinnen, met veel laagjes. Het zijn eigenlijk geen pannenkoekjes, maar brood, want je maakt het op basis van deeg. Lekker met een dip van sojasaus, rijstazijn en sesamolie. ",
    "waitTime": "30 min. wachten"
}