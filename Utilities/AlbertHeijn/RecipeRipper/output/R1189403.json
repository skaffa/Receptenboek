{
    "bakeTime": "15 min. oventijd",
    "calories": "345 kcal",
    "id": "R1189403",
    "ingredients": [
        "40 g hazelnoten",
        "135 g tarwebloem",
        "250 g poedersuiker",
        "7 g vanillesuiker",
        "2 tl gemalen kaneel",
        "1 tl gemalen kardemom",
        "125 g ongezouten roomboter",
        "5 g cacaopoeder",
        "60 g eiwitten",
        "1 tl water",
        "2 tl gele kleurstof",
        "2 tl rode kleurstof"
    ],
    "necessary": [
        "keukenmachine",
        "bakpapier",
        "sat\u00e9prikker"
    ],
    "nutrition": [
        "energie 345 kcal",
        "koolhydraten 53 g",
        "eiwit 3 g",
        "vet 13 g waarvan verzadigd 7 g",
        "vezels 1 g"
    ],
    "pageTitle": "Herfstbladkoekjes met hazelnoten en specerijen recept",
    "portions": "10 porties",
    "prepTime": "50 min. bereiden",
    "preparation": [
        "Maal de hazelnoten fijn in de keukenmachine. Voeg de bloem, 75 g poedersuiker, de vanillesuiker, 1 tl kaneel en de kardemom toe. Snijd de boter in blokjes en voeg ook toe. Laat de machine (kort) draaien tot een kruimelig deeg is ontstaan. Vorm er een bol van en verpak in vershoudfolie. Laat een \u00bd uur rusten in de koelkast. Verwarm de oven voor op 170 \u00b0C. Rol het deeg op een met bloem bestoven werkblad uit tot een lap van \u00bd cm dik. Vouw een stukje bakpapier dubbel en teken vanaf de vouw met potlood een half esdoornblad. Knip het uit en vouw het open. Dan heb je de vorm van een heel esdoornblad. Leg deze vorm op het deeg en snijd de vorm uit. Herhaal tot je 10 bladeren hebt.  Leg de deegbladeren op 1 of 2 met bakpapier beklede bakpla(a)t(en) en bak ze in 12-15 min. gaar. Als de randjes goudbruin kleuren zijn de koekjes klaar. Laat de koekjes in 1 uur afkoelen tot kamertemperatuur.",
        "Doe in 3 kommetjes 50 g poedersuiker en in een vierde bakje 25 g poedersuiker en de cacao. Voeg aan de kommetjes met alleen poedersuiker elk 20 g eiwit toe en roer tot een glad glazuur.  Voeg aan het bakje waar ook cacao in zit het water toe en voeg eventueel druppelsgewijs wat meer toe om een mooi dik en donker glazuur te krijgen. Voeg aan een kommetje de helft van de gele kleurstof toe voor geel glazuur.  Voeg aan een ander kommetje glazuur de rest van de gele kleurstof en een paar druppels rode kleurstof voor oranje glazuur.  Voeg aan het laatste kommetje de rode kleurstof en de rest van de kaneel toe voor een roodbruin glazuur. Vouw van bakpapier 3 cornetjes (spuitzakjes) en vul ze met rood, oranje en geel glazuur.",
        "Teken met rood glazuur op de buitenste rand van een  koekje een lijntje. Vul verder op met 1 cm rood glazuur, daarbinnen oranje en daarbinnen geel. Haal een sat\u00e9prikker een paar keer door het glazuur vanuit het midden naar de buitenkant van het koekje. Doop het puntje van een sat\u00e9prikker in de cacaoglazuur en teken de bladnerven ermee. Versier zo ook de rest van de koekjes. Laat 4 uur drogen."
    ],
    "spiciness": "",
    "tags": [
        "amerikaans",
        "engels",
        "hollands",
        "gebak",
        "herfst",
        "bakken",
        "keukenmachine"
    ],
    "tips": [],
    "title": "Leuk als traktatie of als je gewoon zin hebt om te bakken op een regenachtige dag.",
    "waitTime": "5 uur 30 min. wachten"
}