{
    "bakeTime": "40 min. oventijd",
    "calories": "485 kcal",
    "id": "R1189895",
    "ingredients": [
        "250 g ongezouten roomboter",
        "230 g gestampte muisjes",
        "50 g fijne kristalsuiker",
        "1 mespunt zout",
        "5  middelgrote eieren",
        "1  citroen",
        "200 g cr\u00e8me fra\u00eeche",
        "250 g zelfrijzend bakmeel",
        "5 g baksoda",
        "140 g poeder voor gele room",
        "465 ml halfvolle melk",
        "200 g roze/witte of blauw/witte muisjes",
        "250 g mascarpone",
        "430 g rolfondant-wrap",
        "25 g gele marsepein",
        "1  chocostift puur",
        "12 stukjes amandelschaafsel",
        "300 g decoratiebloemetjes"
    ],
    "necessary": [
        "bakpapier",
        "springvorm \u00f8 18 cm",
        "flosdraad zonder smaakje",
        "ronde uitsteekvorm (\u00d8 6 cm)"
    ],
    "nutrition": [
        "energie 485 kcal",
        "koolhydraten 66 g",
        "natrium 240 mg",
        "eiwit 5 g",
        "vet 22 g waarvan verzadigd 14 g"
    ],
    "pageTitle": "gender reveal-taart recept",
    "portions": "20 personen",
    "prepTime": "45 min. bereiden",
    "preparation": [
        "Verwarm de oven voor op 170 \u00b0C. Doe de boter in een ruime kom en voeg 200 g gestampte muisjes, de kristalsuiker en het zout toe. Klop met een mixer in 5 min. wit en luchtig. Voeg 1 voor 1 de eieren toe. Voeg pas het volgende ei toe als het vorige helemaal is opgenomen.  Boen de citroen schoon en rasp de gele schil en pers de vrucht uit. Voeg het rasp en 2 el sap toe aan het beslag. Meng de cr\u00e8me fra\u00eeche erdoor.",
        "Zeef het zelfrijzend bakmeel en de baksoda boven het beslag en spatel erdoor. Bekleed de bodem van de springvormen met bakpapier. Vet de zijkanten van de vormen in met boter en bestuif met de extra bloem. Verdeel het beslag over de 2 vormen. Bak de cakes in ca. 35-40 min. goudbruin en gaar. Controleer met een sat\u00e9prikker op gaarheid. Komt deze er schoon uit, dan is de cake gaar. Laat de cakes in de vorm afkoelen tot kamertemperatuur.",
        "Mix ondertussen in een kom de gele-roompoeder met de melk. Zet de gele room in de koelkast tot gebruik. Halveer ondertussen de cakebodems met behulp van een broodmes of een stuk flosdraad. Zie video! Steek uit het midden van 2 cakehelften een rondje van 6 cm met de uitsteekvorm. Leg een bodem zonder gat op een taartschaal en bestrijk met \u2153 van de gele room. Bestrooi met 2 el gekleurde muisjes. Leg er een bodem met een gat op en bestrijk de cake met \u2153 van de gele room en bestrooi weer met 2 el gekleurde muisjes.  Leg daar weer een bodem met een gat in het midden op en bestrijk met de gele room. Vul het gat nu met helemaal af met gekleurde muisjes. Leg de laatste (hele) cakebodem erop met de meest vlakke kant naar boven.",
        "Meng de mascarpone met de rest van de gestampte muisjes. Bestrijk de taart rondom en bovenop met de mascarpone met een paletmes. Houd 1 el mascarpone apart. Rol de rolfondant uit en leg deze over de taart. Strijk zo glad mogelijk over de taart. Snijd de overtollige fondant aan de onderkant weg. ",
        "Kneed 3 bolletjes van de gele marsepein en vorm er een soort eitjes van. Dit worden de lijfjes van de bijtjes. Teken er met de chocostift streepjes en een gezichtje op. Steek bovenin elk lijfje 4 stukjes amandelschaafsel als vleugeltjes. Schrijf met de chocostift bovenop de taart: what will it bee?. Teken ook een grillig stippellijntje dat eindigt bovenop de taart. Plak aan het eind van het lijntje een bijtje vast met een beetje mascarpone. Plak de rest van de bijtjes en de decoratiebloemetjes ook op de taart."
    ],
    "spiciness": "",
    "tags": [
        "oven",
        "gebak"
    ],
    "tips": [],
    "title": "Op een leuke (en lekkere) manier het geslacht van je kindje bekendmaken? Doe het met een taart!",
    "waitTime": ""
}