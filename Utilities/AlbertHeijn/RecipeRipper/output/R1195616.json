{
    "bakeTime": "40 min. oventijd",
    "calories": "690 kcal",
    "id": "R1195616",
    "ingredients": [
        "1.1 l water",
        "2  groentebouillontabletten",
        "400 g scharrelkipfilets",
        "225 g ongezouten roomboter",
        "425 g bloem",
        "\u00bd tl zout",
        "1  middelgrote ui",
        "1  prei",
        "1  winterpeen",
        "250 g champignons",
        "3 takjes verse tijm",
        "7.5 g verse platte peterselie",
        "2 el zonnebloemolie",
        "1  middelgroot ei"
    ],
    "necessary": [
        "vershoudfolie",
        "pievorm \u00d8 22 cm of ronde lage ovenschaal "
    ],
    "nutrition": [
        "energie 690 kcal",
        "koolhydraten 56 g waarvan suikers 5 g",
        "natrium 280 mg",
        "eiwit 28 g",
        "vet 38 g waarvan verzadigd 23 g",
        "vezels 6 g"
    ],
    "pageTitle": "Klassiek Britse pie met kip recept",
    "portions": "6 personen",
    "prepTime": "50 min. bereiden",
    "preparation": [
        " Breng 1 liter water met de bouillonblokjes aan de kook. Halveer de kipfilets in de lengte. Kook ze op laag vuur in 13 min. gaar (pocheren). Houd tijdens het pocheren de bouillon tegen de kook aan. Neem de kip uit de pan, laat iets afkoelen en pluk met 2 vorken in kleine stukjes. Bewaar 300 ml bouillon.",
        " Snijd ondertussen 200 g koude boter in blokjes. Doe 400 g van de bloem met het zout en de blokjes boter in een kom. Wrijf met je vingertoppen de boter door de bloem, tot het mengsel lijkt op broodkruim. Werk snel, zodat het deeg niet warm wordt. Voeg 90 ml water toe en maak een bal van het deeg. Voeg 1 tl extra water toe als het deeg te droog lijkt. Verpak het deeg in vershoudfolie en leg het 30 min. in de koelkast. Laat 5-10 min. voor het uitrollen op kamertemperatuur komen.",
        " Snipper ondertussen de ui. Halveer de prei in de lengte en was onder koud stromend water. Laat uitlekken en snijd in dunne halve ringen. Snijd de winterpeen in blokjes van ca. 1 cm. Snijd de champignons in dunne plakjes van een \u00bd cm. Ris de blaadjes tijm van de takjes. Snijd de peterselie fijn.",
        "  Verwarm de oven voor op 200 \u00b0C. Verhit de olie in een koekenpan. Bak de ui, prei en peen 8 min. op middelhoog vuur, tot de ui glazig is en de prei en peen zachter. Schep in een kom. Bak de champignons al omscheppend 4 min. in de overgebleven olie. Meng de champignons, gepocheerde kip, peterselie en tijm met de rest van de groenten. Breng alles op smaak met peper en eventueel zout. ",
        " Verhit de rest van de boter in de koekenpan op middelhoog vuur. Voeg de rest van de bloem toe en bak al omscheppend 3 min. tot de bloem lichtbruin is (roux). Giet al kloppend met een garde in delen de achtergehouden bouillon in de pan tot een gebonden saus ontstaat. Breng het mengsel aan de kook en laat 3 min. doorkoken onder regelmatig roeren. Schep het groente-kipmengsel door de gebonden saus.",
        " Bestuif het werkblad licht met bloem. Snijd het deeg in 2 stukken en rol elk stuk uit tot een ronde plak van 3 mm dik en \u00f8 30 cm. Bekleed de bodem en de rand van de pievorm met 1 van de plakken. Snijd overtollig deeg weg. Plak eventuele gaatjes dicht met het overgebleven deeg.",
        " Vul de pie met de kip-groentevulling en bekleed met de tweede plak deeg. Snijd overtollig deeg weg en maak met een vork mooie randjes rondom. Klop het ei los en bestrijk het deeg ermee. Maak met een mes een inkeping in het midden van de pie, zodat de stoom tijdens het bakken kan ontsnappen. Bak de pie in ca. 40 min. in het midden van de oven goudbruin en knapperig."
    ],
    "spiciness": "",
    "tags": [
        "budget",
        "oven",
        "engels",
        "hoofdgerecht",
        "herfst"
    ],
    "tips": [
        "Rol overgebleven deeg uit en steek er vormpjes uit, zoals sterren. Plak de deegfiguurtjes op de \u2018deksel\u2019 van de pie en bak mee."
    ],
    "title": "De combinatie van geroosterde of gepocheerde kip, wortel, prei, champignons en tuinkruiden en boterig deeg is een Britse klassieker \u00e9n comfort food eerste klas.",
    "waitTime": ""
}