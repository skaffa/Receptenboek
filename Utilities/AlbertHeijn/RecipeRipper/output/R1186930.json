{
    "bakeTime": "",
    "calories": "575 kcal",
    "id": "R1186930",
    "ingredients": [
        "195 g Smaakt rijstmeel",
        "50 g tarwebloem",
        "50 g Flowerbrand tapioca meel",
        "360 ml kraanwater",
        "100 ml kokend water",
        "4 el arachideolie",
        "2  sjalotten",
        "100 g shiitakes",
        "175 g &samhoud Tomeato gehakt",
        "6 el Japanse sojasaus",
        "1 el oestersaus",
        "2 el mirin",
        "1  medium handsinaasappel",
        "8 g verse koriander",
        "1  bieslookplantje",
        "2 el rijstazijn",
        "1 tl sesamolie",
        "1 el zwart sesamzaad"
    ],
    "necessary": [
        "staafmixer",
        "stoommandje"
    ],
    "nutrition": [
        "energie 575 kcal",
        "koolhydraten 79 g",
        "natrium 1850 mg",
        "eiwit 17 g",
        "vet 20 g waarvan verzadigd 4 g",
        "vezels 5 g"
    ],
    "pageTitle": "Moshik Roths gestoomde dimsums gevuld met groentegehakt recept",
    "portions": "4 personen",
    "prepTime": "30 min. bereiden",
    "preparation": [
        "Meng het rijstmeel, de bloem en het tapioca meel met het koude kraanwater in een mengkom. Klop met de staafmixer tot een glad beslag. Voeg het kokende water en de arachideolie toe. Meng met de staafmixer en laat minimaal 30 min. in de koelkast rusten. Tip: Je kunt ook 20 kant-en-klare wontonvellen gebruiken in plaats van zelfgemaakte pannenkoekjes.",
        "Snipper voor de vulling de sjalotten en snijd de shiitakes in dunne plakjes. Verhit de rest van de arachideolie in een koekenpan en fruit de sjalot 3 min. Voeg de shiitakes toe en bak nog 2 min.  Voeg het gehakt, de sojasaus, oestersaus en mirin toe en bak nog 2 min. ",
        "Rasp de oranje schil van de sinaasappel en voeg toe. Snijd de koriander grof en schep erdoor. Laat afkoelen. ",
        "Zet een koekenpan met een laag water op hoog vuur. Zet de stoommand (bodem bedekt met een siliconenmatje) erin. Zorg dat de bodem van het stoommandje het water niet raakt. Schep een soepopscheplepel beslag op het siliconen matje en verdeel door de stoommand te draaien het beslag over het matje tot een flinterdunne pannenkoek. Leg de deksel erop en laat 4 min. stomen. Schenk extra kokend water in de pan, indien nodig. Neem het siliconenmatje uit de stoommand en steek zoveel mogelijk deegcirkels uit de pannenkoek. Leg ze op een extra siliconenmatje. Maak zo in totaal 12 deegcirkels. (Of gebruik 20 kant-en-klare wontonvellen. Schep de vulling erop, bestrijk rondom met water en vouw de buitenste randen naar boven en naar elkaar toe. Druk goed aan, zodat alle lucht eruit is.)",
        "Schep op het midden van elke deegcirkel 1 theelepel vulling. Vouw het deeg tot een halve cirkel en vorm er een bundeltje van. Maak zo nog 11 bundeltjes.",
        "Knip 12 lange sprietjes van het bieslookplantje en leg ze 10 sec. in een laag kokend water. Wikkel de sprietjes bieslook om de dimsum. ",
        "Meng voor de dipsaus de rest van de sojasaus met de rijstazijn, sesamolie en het sesamzaad. Serveer de dimsum met de dipsaus."
    ],
    "spiciness": "",
    "tags": [
        "zonder vlees/vis",
        "aziatisch",
        "borrelhapje",
        "borrel",
        "oud & nieuw",
        "kerst",
        "stomen",
        "kersthapjes"
    ],
    "tips": [
        "Je kunt ook 20 kant-en-klare wontonvellen gebruiken in plaats van zelfgemaakte pannenkoekjes. Schep de vulling erop, bestrijk rondom met water en vouw de buitenste randen naar boven en naar elkaar toe en druk goed aan. Druk alle lucht eruit.",
        "Knip een siliconenmatje precies op maat van de bodem van het stoommandje. Heb je een stoomoven? Dan kun je het beslag over een met een siliconenmat beklede bakplaat verdelen en 3 min. in de oven stomen.",
        "Serveer de dimsum in een klein stoommandje bedekt met bananenblad."
    ],
    "title": "Koken als een 2-sterrenchef? Dat kan! ",
    "waitTime": "30 min. wachten"
}