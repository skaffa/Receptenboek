{
    "bakeTime": "30 min. oventijd",
    "calories": "630 kcal",
    "id": "R1192021",
    "ingredients": [
        "520 g sukadelapjes",
        "1 el tarwebloem",
        "2 el zonnebloemolie",
        "2  middelgrote uien",
        "1 el natuurazijn",
        "\u00bd tl gemalen kruidnagel",
        "\u00bd tl jeneverbes",
        "50 ml rode wijn",
        "2  laurierbladen",
        "200 ml runderbouillon van tablet",
        "1 kg stamppotaardappelen",
        "150 ml volle melk",
        "50 g ongezouten roomboter",
        "450 g diepvries rodekool met appel",
        "2 el paneermeel"
    ],
    "necessary": [],
    "nutrition": [
        "energie 630 kcal",
        "koolhydraten 57 g",
        "natrium 520 mg",
        "eiwit 35 g",
        "vet 27 g waarvan verzadigd 11 g",
        "vezels 7 g"
    ],
    "pageTitle": "Hachee ovenschotel met rodekool en puree recept",
    "portions": "4 personen",
    "prepTime": "30 min. bereiden",
    "preparation": [
        "Snijd het vlees in blokjes van 1 cm. Bestrooi met bloem, peper en zout naar smaak. Verhit de olie in een braadpan en bak het vlees rondom bruin. Snijd ondertussen de uien in ringen en voeg samen met de azijn, kruidnagel en jeneverbessen toe. Fruit 3 min. mee. Voeg de rode wijn toe en laat op middelhoog vuur 1 min. inkoken. Voeg de laurier en de bouillon toe, breng aan de kook en laat op laag vuur in ca. 2 uur gaar worden.",
        "Verwarm de oven voor op 180 \u00b0C. Schil ondertussen de aardappelen en snijd in gelijke stukken. Kook in water met eventueel zout in 20 min. gaar. Giet af.  Laat de aardappelen in de kookpan op de kleinste pit op laag vuur in 2 min. droogkoken. Hoe minder vocht in de aardappelen, hoe luchtiger de puree. Verwarm ondertussen de melk in een steelpan op laag vuur, maar laat niet koken. Stamp de aardappelen fijn met de pureestamper (of puree-knijper). Voeg de melk en de helft van de boter toe en roer luchtig door met een garde tot de boter helemaal gesmolten is. Breng op smaak met peper en zout. Verdeel de hachee over de bodem van de ovenschaal. Verdeel de rodekool erover en dek af met de puree. Verdeel de rest van de boter in klontjes over de schotel en bestrooi met het paneermeel. Bak in ca. 30 min. bruin in de oven."
    ],
    "spiciness": "",
    "tags": [
        "hoofdgerecht"
    ],
    "tips": [],
    "title": "",
    "waitTime": "2 uur wachten"
}