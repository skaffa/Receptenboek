{
    "bakeTime": "",
    "calories": "605 kcal",
    "id": "R1193474",
    "ingredients": [
        "400 g kipdijfilet",
        "2 el arachideolie",
        "2  middelgrote uien",
        "2 tenen knoflook",
        "2  tomaten",
        "2 el nandan masala",
        "1  kippenbouillontablet",
        "1  Madame Jeanette peper",
        "200 ml water",
        "300 g vastkokende aardappelen",
        "4  middelgrote eieren",
        "300 g kousenband",
        "4  Surinaamse rotivellen"
    ],
    "necessary": [],
    "nutrition": [
        "energie 605 kcal",
        "koolhydraten 53 g waarvan suikers 5 g",
        "natrium 1120 mg",
        "eiwit 35 g",
        "vet 27 g waarvan verzadigd 7 g",
        "vezels 5 g"
    ],
    "pageTitle": "Rotirol recept",
    "portions": "4 porties",
    "prepTime": "30 min. bereiden",
    "preparation": [
        "Snijd de kipdijfilet in reepjes van ca. 3 cm. Verhit de helft van de arachideolie in een hapjespan en bak de kip 5 min. op middelhoog vuur. Snipper ondertussen de ui. Snijd de knoflook fijn. Snijd de tomaten in blokjes. Schep de kip op een bord. Bak de ui en knoflook 2 min. in het achtergebleven bakvet.",
        "Voeg de Nandan massala toe en bak 30 sec. mee. Voeg de tomatenblokjes, bouillontablet, Madame Jeanette peper en de helft van het water toe en breng al roerend aan de kook. Voeg de gebakken kip toe aan de saus en laat met het deksel op de pan in 40 min. stoven. Roer regelmatig.",
        "Schil ondertussen de aardappelen en snijd in stukken van ca. 2 cm. Voeg de laatste 20 min. toe aan het massala-kipmengsel. Kook de eieren 9 min. Laat schrikken onder koud stromend water en pel ze.",
        "Snijd de kousenband in stukjes van 2 cm. Verhit de rest van de olie in een wok of koekenpan en roerbak de kousenband 1 min. Voeg de rest van het water toe en roerbak 5 min. Verwijder de peper uit de kip. Snijd de eieren in de lengte in kwarten. Verwarm de rotivellen volgens de aanwijzingen op de verpakking. Schep de massalakip, de kousenband en de eieren op een rotivel en rol strak op."
    ],
    "spiciness": "pittig",
    "tags": [
        "surinaams",
        "lunch",
        "bakken"
    ],
    "tips": [
        "Zelf roti maken? Zoek op ah.nl/allerhande op '361584' voor een recept van aloe roti (rotivel met aardappelvulling aan de binnenkant) of zoek op '1188187' en stap 1 en 5 voor roti zonder vulling."
    ],
    "title": "Rotirol bestellen? Nee, zelf maken! Althans, de vulling.",
    "waitTime": ""
}