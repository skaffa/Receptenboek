{
    "bakeTime": "",
    "calories": "960 kcal",
    "id": "R1194719",
    "ingredients": [
        "300 g tarwebloem",
        "5  middelgrote eieren",
        "1 tl zout",
        "1 el milde olijfolie",
        "800 g verse spinazie",
        "1  citroen",
        "150 g gorgonzola",
        "250 g ricotta",
        "3 el panko",
        "4 takjes verse platte peterselie",
        "150 g ongezouten roomboter",
        "7.5 g verse salie"
    ],
    "necessary": [
        "keukenmachine",
        "pastamachine",
        "schone theedoek",
        "keukentouw"
    ],
    "nutrition": [
        "energie 960 kcal",
        "koolhydraten 62 g waarvan suikers 5 g",
        "natrium 840 mg",
        "eiwit 37 g",
        "vet 61 g waarvan verzadigd 37 g",
        "vezels 7 g"
    ],
    "pageTitle": "Rotolo met spinazie, gorgonzola en saliebotersaus recept",
    "portions": "4 personen",
    "prepTime": "1 uur 15 min. bereiden",
    "preparation": [
        "Doe de bloem, 3 eieren (per 4 personen) en het zout in de kom van de keukenmachine en kneed in 3 min. tot een samenhangend deeg. Neem uit de kom en kneed in 5 min. met je handen tot een elastisch deeg. Wikkel in vershoudfolie en laat minimaal 30 min. rusten op kamertemperatuur.",
        "Verhit ondertussen de olijfolie in een grote hapjespan en laat de spinazie 6 min. met de deksel op de pan in delen slinken. Breng op smaak met zout en peper. Laat uitlekken en afkoelen in een vergiet. Snijd fijn en knijp er zoveel mogelijk vocht uit.",
        "Boen de citroen schoon en rasp de gele schil. Snijd de gorgonzola in stukjes. Meng de gorgonzola, ricotta, panko en het citroenrasp en doe de rest van de eieren hier 1 voor 1 bij.  Meng de spinazie erdoor en breng op smaak met peper en eventueel zout.",
        "Haal de blaadjes van de takjes peterselie. Snijd het pastadeeg in 4 gelijke stukken. Draai de stukken meerdere malen door de pastamachine op een steeds kleinere stand totdat je 4 lange, dunne vellen hebt van max. 1 mm dik. Verdeel de peterselieblaadjes over de helft van het deeg, vouw dubbel en draai nog een keer door de machine. Leg de pastavellen op een schone theedoek en plak de lange zijden aan elkaar met een beetje water, zodat er een groot pastavel van ca. 50 cm ontstaat.",
        "Breng een grote pan water met zout aan de kook. Verdeel de spinazievulling gelijkmatig over het pastavel. Laat 3 cm aan de randen vrij. Rol de pasta met vulling vanaf de lange kant met behulp van de theedoek heel strak op tot een rol van 50 cm lang. Knoop de beide uiteinden van de theedoek dicht met keukentouw. Laat de rotolo voorzichtig in het kokende water zakken, duw een beetje zodat hij in de pan past, en kook ca. 30 min. Haal de rotolo voorzichtig uit het kokende water en laat goed uitlekken. Houd een kopje kookvocht apart.",
        "Smelt ondertussen de boter in een pan, snijd de salie fijn en voeg toe. Breng de saus op smaak met peper en roer er enkele lepels van het achtergehouden kookvocht door tot een gladde saus ontstaat.",
        "Haal de theedoek los van de rotolo. Snijd de rol voorzichtig in plakken, zodat je de kruiden in de pasta ziet. Serveer de plakken met de salie-botersaus erover."
    ],
    "spiciness": "",
    "tags": [
        "zonder vlees/vis",
        "vooraf te maken",
        "pasta",
        "hoofdgerecht",
        "kerst",
        "koken",
        "kerstdiner"
    ],
    "tips": [
        "Let op: de theedoek moet schoon zijn, maar niet gewassen met wasverzachter dit geeft namelijk geur en smaak af.",
        "Je kunt de rotolo t/m stap 5 2 dagen van tevoren maken. Bewaar in de doek en in vershoudfolie in de koelkast. Dompel 5 min. in kokend water om op te warmen of snijd de rotolo in plakken en verwarm in de oven op 180 \u00b0C.",
        "Snelle versie? Met 1 pak verse lasagnevellen (12 vellen) kun je in stap 4 ook een groot pastavel maken door de vellen iets overlappend naast elkaar te leggen. Je hebt dan geen meegedraaide peterselieblaadjes."
    ],
    "title": "Wat rotolo is? Opgerolde en smakelijk gevulde pasta. Enorm feestelijk. Enneh... de knapperige stukjes zijn het lekkerst!",
    "waitTime": ""
}