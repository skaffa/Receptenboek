{
    "bakeTime": "40 min. oventijd",
    "calories": "615 kcal",
    "id": "R1194712",
    "ingredients": [
        "150 g basmatirijst",
        "80 g ongezouten roomboter",
        "1  spitskool",
        "4  middelgrote eieren",
        "1  middelgrote ui",
        "125 g gesneden champignons",
        "1  citroen",
        "7.5 g verse platte peterselie",
        "7.5 g verse dille",
        "540 g vers bladerdeeg",
        "500 g verse zalmfilets"
    ],
    "necessary": [
        "bakpapier"
    ],
    "nutrition": [
        "energie 615 kcal",
        "koolhydraten 43 g waarvan suikers 4 g",
        "natrium 360 mg",
        "eiwit 22 g",
        "vet 39 g waarvan verzadigd 18 g",
        "vezels 2 g"
    ],
    "pageTitle": "Zalm met bladerdeeg en dillerijst recept",
    "portions": "8 personen",
    "prepTime": "25 min. bereiden",
    "preparation": [
        "Verwarm de oven voor op 190 \u00b0C. Kook de rijst volgens de aanwijzingen op de verpakking. Schep er 50 g boter (per 8 personen) door en laat afkoelen",
        "Breng ondertussen een grote pan water met zout aan de kook. Haal 4 grote bladeren van de spitskool en snijd de nerf eruit. Kook de koolbladeren 3 min. en spoel onder koud stromend water (blancheren) Kook de eieren in 6 min. net hard, laat schrikken, pel en halveer.",
        "Snipper de ui en fruit in de rest van de boter 2 min. in een koekenpan op laag vuur. Doe de champignons erbij en bak 3 min. op hoog vuur. Boen de gele schil van de citroen en rasp de schil. Pers de helft van de vrucht uit. Breng de paddenstoelen op smaak met het citroenrasp en 1 el citroensap (per 8 personen), peper en zout. Snijd de peterselie en dille fijn en meng door de afgekoelde rijst.",
        "Rol het bladerdeeg uit op een met bakpapier beklede bakplaat, het bijgeleverde bakpapier gebruik je niet. Rol de rest van het bladerdeeg uit, snijd in de lengte doormidden en plak een helft aan het bladerdeeg op de bakplaat, zodat een grote rechthoek ontstaat. Druk het goed vast met je vingers. De andere helft bladerdeeg leg je weer even in de koelkast tot gebruik.",
        "Leg de koolbladeren op het bladerdeeg, zo plat mogelijk. Laat aan beide lange zijden van het deeg ca. 3 cm vrij. Leg de rijst in de lengte van \u00bc deel van de kool. Druk stevig aan met je vingers.  Verdeel de paddenstoelen hierover, leg de zalmfilets hier in de lengte op (snijd bij indien nodig). Leg de halve eieren hier in de lengte op. Zorg dat alles goed recht ligt, met de rijst onderop, druk eventueel nog stevig aan.",
        "Vouw het grote onbelegde deel van de kool en bladerdeeg strak over de vulling. Druk het deeg aan alle kanten goed dicht en zorg dat je de naad net onder het pakket vouwt. Splits het laatste ei en klop de eidooier los, het eiwit gebruik je niet. Bestrijk het opgerolde bladerdeeg hier rijkelijk mee.",
        "Snijd het achtergehouden stuk bladerdeeg in de breedte doormidden en snijd hier in de lengte 10 repen van ca.1 x 20 cm van. Leg de helft van de repen schuin over het ingesmeerde deegpakket en leg vervolgens de laatste repen er kruislings overheen tot een mooi ruitpatroon ontstaat. Vouw de uiteinden van de repen netjes onder het deegpakket. Bestrijk ook de repen met de losgeklopte eidooier, maak de eidooier op totdat de hele coulibiac is ingesmeerd. Bak de coulibiac ca. 40 min. in de oven tot gaar en glanzend goudbruin. Laat 5 min. staan voor je de coulibiac in 8 stukken snijdt, serveer warm."
    ],
    "spiciness": "",
    "tags": [
        "vooraf te maken",
        "oven",
        "hoofdgerecht",
        "kerst",
        "shared dining",
        "kerstdiner"
    ],
    "tips": [
        "Je kunt de bladerdeegtaart 2 dagen van tevoren maken en goed afgedekt in de koelkast bewaren. Verwarm in de oven op 200 \u00b0C.",
        "Met de rest van de spitskool maak je een koolsla door de kool heel fijn te snijden en te mengen met 1 fijngesneden salade-ui, 2 el rozijnen, 150 g peen julienne, 2 el yoghurt en 3 el citroenmayo."
    ],
    "title": "Dit gerecht lijkt op de Frans-Russische 'coulibiac' dat komt van het Russische kulebjaka: een pastei met bijvoorbeeld zalm, rijst, boekweit en champignons.",
    "waitTime": "5 min. wachten"
}