{
    "bakeTime": "1 uur 25 min. oventijd",
    "calories": "615 kcal",
    "id": "R1186474",
    "ingredients": [
        "3  limoenen",
        "312 g mandarijnpartjes op lichte siroop",
        "75 g ongezouten roomboter",
        "300 g witte basterdsuiker",
        "6  middelgrote eieren",
        "400 g zelfrijzend bakmeel",
        "110 g geraspte kokos",
        "300 ml kokosmelk",
        "\u00bd el olie om in te vetten",
        "\u00bd el bloem om te bestuiven",
        "1  medium handsinaasappel",
        "500 ml kraanwater",
        "500 g kristalsuiker",
        "200 g poedersuiker"
    ],
    "necessary": [
        "mixer",
        "springvorm met tulbandinzetstuk (\u00d8 23 cm)",
        "sateprikker",
        "bakpapier"
    ],
    "nutrition": [
        "energie 615 kcal",
        "koolhydraten 94 g",
        "natrium 330 mg",
        "eiwit 9 g",
        "vet 22 g waarvan verzadigd 16 g",
        "vezels 4 g"
    ],
    "pageTitle": "Kokos-citrustulband met gekonfijt fruit  recept",
    "portions": "10 personen",
    "prepTime": "25 min. bereiden",
    "preparation": [
        "Verwarm de oven voor op 180 \u00b0C. Rasp de groene schil van de limoenen en pers 1 vrucht uit. Laat de mandarijn uitlekken en vang de siroop op. Klop met een mixer de boter, basterdsuiker en het limoenrasp luchtig. Voeg een voor een 5 eieren toe. Voeg pas een volgend ei toe als het vorige door het beslag is geklopt. ",
        "Zeef het bakmeel boven het beslag en spatel samen met de kokos, kokosmelk en mandarijnpartjes luchtig erdoorheen. Vet de springvorm in en bestuif met bloem. Schep in de springvorm en bak de cake in het midden van de oven in ca. 40 min. gaar. Prik met de sat\u00e9prikker in de cake. Komt deze er schoon uit, dan is de cake gaar. ",
        "Neem uit de oven en laat 15 min. afkoelen. Keer de tulband op een bord en laat in 2 uur helemaal afkoelen.",
        "Breng ondertussen een pan water aan de kook. Snijd de laatste limoen en de sinaasappel in plakjes van 3 mm dik. Kook 1 min. in het water (blancheren), neem met een schuimspaan uit de pan en laat afkoelen in een kom met ijswater. Schep in een vergiet en laat uitlekken. Werk voorzichtig, zodat de plakjes niet kapot gaan.",
        "Verwarm ondertussen in een pan het water met de suiker. Roer tot alle suiker is opgelost. Voeg de citrusplakjes voorzichtig toe en laat tegen de kook aan 45 min. konfijten. Het water mag niet koken of verkleuren. Neem de citrusplakjes met een vork uit de pan, houd 1 el suikerwater achter en laat ze op een rooster 15 min. uitlekken. ",
        "Verwarm de oven voor op 120 \u00b0C. Leg de citrusplakjes op een met bakpapier beklede bakplaat en laat in het midden van de oven ca. 45 min. drogen (tot ze net niet bruin kleuren).",
        "Splits het laatste ei. Roer het eiwit los met 2 tl limoensap, het achtergehouden suikerwater en wat zout. Voeg in delen en al roerend de poedersuiker toe. Het glazuur moet dik, maar wel vloeibaar zijn. ",
        "Schenk het glazuur over de tulband, zodat het de tulband gedeeltelijk bedekt. Decoreer met het gekonfijte citrusfruit."
    ],
    "spiciness": "",
    "tags": [
        "vooraf te maken",
        "oven",
        "gebak",
        "nagerecht",
        "kerst",
        "verjaardag",
        "oud & nieuw",
        "kerstdesserts",
        "kersttaart"
    ],
    "tips": [
        "Fruit konfijten is een ouderwetse methode om fruit te conserveren. Het kost veel tijd, maar gelukkig kun je het een paar dagen van tevoren bereiden. Bewaar het gekonfijte fruit in een afgesloten plastic bakje buiten de koelkast.",
        "Je kunt deze taart tot 2 dagen van tevoren maken. Bewaar afgedekt in de koelkast",
        "Het gebruik van rauwe eieren wordt met het oog op salmonellabesmetting sterk afgeraden voor kwetsbare groepen, zoals kinderen tot 5 jaar, ouderen, zieken en zwangere vrouwen. Voor deze groepen zijn recepten met rauwe eieren niet geschikt."
    ],
    "title": "Een absolute blikvanger op tafel, deze feesttaart met frisse vruchtjes. ",
    "waitTime": "2 uur 30 min. wachten"
}