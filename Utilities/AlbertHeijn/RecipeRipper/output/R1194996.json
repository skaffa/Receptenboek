{
    "bakeTime": "12 min. oventijd",
    "calories": "470 kcal",
    "id": "R1194996",
    "ingredients": [
        "1  citroen",
        "4  middelgrote eieren",
        "230 g fijne kristalsuiker",
        "8 g vanillesuiker",
        "90 g patentbloem",
        "30 g maizena",
        "\u00bd tl zout",
        "250 g mascarpone",
        "250 ml verse slagroom",
        "350 g verse frambozen",
        "150 g witte paaseieren",
        "150 g paaseitjes marsepein",
        "2 takjes verse munt"
    ],
    "necessary": [
        "bakpapier",
        "staafmixer",
        "spuitzak met kartelmondje"
    ],
    "nutrition": [
        "energie 470 kcal",
        "koolhydraten 50 g waarvan suikers 41 g",
        "natrium 80 mg",
        "eiwit 7 g",
        "vet 26 g waarvan verzadigd 16 g",
        "vezels 2 g"
    ],
    "pageTitle": "Paastaart-biscuitrol met citroenroom en frambozen recept",
    "portions": "12 personen",
    "prepTime": "40 min. bereiden",
    "preparation": [
        "Verwarm de oven voor op 175 \u00b0C. Boen de citroen schoon en rasp de gele schil. Klop de eieren met 120 g kristalsuiker en de vanillesuiker met een handmixer in 8 min. licht en luchtig. Het mengsel is nu verdubbeld in volume.",
        "Meng de bloem met de maizena, het zout en de helft van het citroenrasp. Schep met luchtige bewegingen het bloem-maizenamengsel door het suiker-eimengsel tot alles net is gemengd.",
        "Giet het beslag op een met bakpapier beklede bakplaat van ca. 30 x 40 cm. Gebruik de bolle kant van een lepel om het gelijkmatig te verdelen. Bak het biscuit in het midden van de oven in 10-12 min. gaar en lichtbruin. Neem uit de oven en laat onder een schone theedoek in 30 min. helemaal afkoelen.",
        "Klop ondertussen de mascarpone met \u2155 van de slagroom en 50 g kristalsuiker met de mixer in 1 min. luchtig. Pureer 125 g frambozen met de staafmixer tot een puree. Schep de frambozenpuree door de opgeklopte mascarpone. Bewaar in de koelkast.",
        "Leg een vel bakpapier op het werkblad. Stort de bakplaat met biscuit hierop en verwijder de bakplaat en het aanhangende vel bakpapier. Snijd het biscuit rondom netjes bij, haal er ca. 1 cm af.",
        "Smeer het biscuit in met de roze room. Plet 125 g frambozen en verdeel ze over de roze room.",
        "Rol het biscuit met behulp van het bakpapier op. Doe dit niet te strak, de vulling mag er niet uitlopen. Gebruik het bakpapier om de rol over te hevelen op een groot bord. Snijd aan beide uiteinden de cake strak bij, haal ca. 1 cm eraf.",
        "Klop de rest van de slagroom in 5 min. helemaal stijf met de rest van de suiker en de rest van het citroenrasp. Schep de slagroom in de spuitzak. Spuit zigzaggend de room op de biscuitrol. Versier de rol met de rest van de frambozen en de paaseitjes. Garneer met muntblaadjes."
    ],
    "spiciness": "",
    "tags": [
        "oven",
        "gebak",
        "pasen",
        "lente"
    ],
    "tips": [],
    "title": "Deze taart stapel je niet op, maar rol je op! Daardoor ziet de paastaart-biscuitrol er gelijk bijzonder uit.",
    "waitTime": "30 min. wachten"
}