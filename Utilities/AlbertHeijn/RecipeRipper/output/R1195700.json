{
    "bakeTime": "35 min. oventijd",
    "calories": "375 kcal",
    "id": "R1195700",
    "ingredients": [
        "250 g ongezouten roomboter",
        "500 g bloem",
        "1\u00bd tl zout",
        "70 ml koud water",
        "2  middelgrote uien",
        "500 g iets kruimige aardappelen",
        "3 tenen knoflook",
        "2 el zonnebloemolie",
        "250 g diepvries tuinerwten",
        "2 tl gemalen komijn",
        "1  middelgroot ei",
        "1 el melk"
    ],
    "necessary": [
        "vershoudfolie",
        "bakpapier",
        "bakplaten"
    ],
    "nutrition": [
        "energie 375 kcal",
        "koolhydraten 40 g waarvan suikers 2 g",
        "natrium 120 mg",
        "eiwit 7 g",
        "vet 20 g waarvan verzadigd 12 g",
        "vezels 3 g"
    ],
    "pageTitle": "Kleine pasteitjes gevuld met aardappel recept",
    "portions": "12 porties",
    "prepTime": "40 min. bereiden",
    "preparation": [
        " Snijd de koude boter in blokjes. Doe de bloem met het zout en de blokjes boter in een kom. Wrijf met je vingertoppen de boter door de bloem, tot het mengsel lijkt op broodkruim. Werk snel, zodat het deeg niet warm wordt. Voeg in delen het water toe tot je een bal van het deeg kunt maken. Voeg steeds 1 tl extra water toe als het deeg te droog lijkt. Verpak het deeg in vershoudfolie en leg het 30 min. in de koelkast. Laat 5-10 min. voor het uitrollen op kamertemperatuur komen.",
        " Verwarm ondertussen de oven voor op 190 \u00b0C. Snipper de uien. Schil de aardappelen en snijd ze in blokjes van 1 cm. Snijd de tenen knoflook fijn. Verhit de olie in een koekenpan op middelhoog vuur. Bak de ui 5 min. al omscheppend glazig. Voeg de aardappelen, knoflook, bevroren tuinerwten en komijn toe en bak al omscheppend 3 min. mee. Zet het vuur uit en breng op smaak met peper en eventueel zout.",
        "Bestuif het werkblad licht met bloem. Snijd het deeg in 12 gelijke stukken (per recept). Rol elk stuk uit tot een ronde plak van \u00f8 16 cm.",
        " Splits het ei. Het eiwit wordt niet gebruikt. Meng de eidooier met de melk. Bestrijk de randen van de cirkels met het mengsel. Verdeel 3 el vulling over de helft van elk deegrondje en vouw dicht. Maak met je vingers kleine plooien rondom de rand van de pasteitjes of gebruik de tanden van een vork voor een mooi randje. Verdeel de pasteitjes over 2 met bakpapier beklede bakplaten. Bestrijk ze met de rest van het ei-melkmengsel en bak ze 30-35 min. in het midden van de oven. Wissel de platen halverwege. Serveer de pasteitjes warm of koud."
    ],
    "spiciness": "",
    "tags": [
        "vegetarisch",
        "oven",
        "borrelhapje",
        "herfst"
    ],
    "tips": [
        "Je kunt het deeg ook in de keukenmachine maken. Maal de boter, bloem en het zout pulserend tot het mengsel op broodkruim lijkt. Voeg 70 ml water toe en pulseer nog een paar keer tot het deeg een bal vormt in de kom.",
        "Heb je geen 2 bakplaten? Gebruik dan 1 bakplaat en 1 met bakpapier bekleed ovenrooster."
    ],
    "title": "Ge\u00efnspireerd op een Cornish pasty, een Brits gerecht uit Cornwall. De verhoudingen \u00e9n precieze manier van het vouwen van de rand zijn allemaal officieel vastgelegd. Een pasteitje mag dus niet zomaar Cornish pasty worden genoemd.",
    "waitTime": "40 min. wachten"
}