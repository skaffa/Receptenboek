{
    "bakeTime": "45 min. oventijd",
    "calories": "560 kcal",
    "id": "R1195574",
    "ingredients": [
        "4  iets kruimige aardappelen",
        "350 g groene asperges",
        "1  courgette",
        "3 el arachideolie",
        "2 el Verstegen ocean blend voor vis",
        "7.5 g verse dille",
        "95 g gepelde pistachenoten",
        "1 mespunt zout",
        "520 g verse kabeljauwhaasjes",
        "1  citroen",
        "125 g cr\u00e8me fra\u00eeche"
    ],
    "necessary": [
        "bakpapier"
    ],
    "nutrition": [
        "energie 560 kcal",
        "koolhydraten 28 g waarvan suikers 8 g",
        "natrium 200 mg",
        "eiwit 33 g",
        "vet 34 g waarvan verzadigd 11 g",
        "vezels 5 g"
    ],
    "pageTitle": "Traybake van kabeljauw, groene asperges en gepofte aardappel recept",
    "portions": "4 personen",
    "prepTime": "20 min. bereiden",
    "preparation": [
        " Verwarm de oven voor op 200 \u00b0C. Verpak elke aardappel in aluminiumfolie en pof ze in ca. 45 min. op een met bakpapier beklede bakplaat in het midden van de oven. Controleer na 40 min. of de aardappelen gaar zijn door er met een vork in te prikken. Komt de vork er weer gemakkelijk uit, dan zijn de aardappelen gaar.",
        " Verwijder ondertussen de houtachtige onderkant van de asperges en snijd de asperges in schuine stukken van 3 cm. Halveer de courgette in de lengte en snijd het vruchtvlees in stukken van 1 cm. Schep de groente om met \u2153 van de olie, \u00bc van de specerijenmelange en eventueel zout.",
        " Snijd de dille fijn. Hak de noten fijn en doe samen met de rest van de specerijenmelange, de helft van de dille en wat zout in een diep bord. Snijd elke kabeljauwhaas in 3 gelijke stukken. Schep de vis om met de rest van de olie en haal vervolgens door het notenmengsel.",
        " Boen de citroen schoon, rasp de gele schil en snijd de vrucht in partjes. Neem de bakplaat na 30 min. uit de oven en verdeel de aardappelen over de hoeken van de bakplaat. Verdeel over 1 helft de groenten met de citroenparten ertussen, verdeel de vis over de andere helft van de bakplaat. Rooster nog 12-15 min. in het midden van de oven. Meng ondertussen het citroenrasp met de rest van de dille door de cr\u00e8me fra\u00eeche.",
        " Neem de bakplaat uit de oven. Verwijder voorzichtig de folie van de aardappelen (pas op voor de hete stoom). Snijd de aardappelen open, verdeel de cr\u00e8me fra\u00eeche erover en bestrooi met peper. Verdeel samen met de groente, citroen en vis over borden."
    ],
    "spiciness": "",
    "tags": [
        "glutenvrij",
        "oven",
        "hoofdgerecht",
        "zomer",
        "lente"
    ],
    "tips": [],
    "title": "Paneer je kabeljauw voor-ie in de oven gaat met een smaakvol jasje van dille, pistachenoten en viskruiden.",
    "waitTime": ""
}