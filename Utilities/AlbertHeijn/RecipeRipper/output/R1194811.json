{
    "bakeTime": "40 min. oventijd",
    "calories": "644 kcal",
    "id": "R1194811",
    "ingredients": [
        "1.2 kg aardappel",
        "6  braadworsten",
        "2  grote prei",
        "2  appels",
        "5 g verse tijm",
        "4 el patentbloem",
        "600 ml halfvolle melk",
        "3 tl mosterd",
        "1 el olijfolie mild"
    ],
    "necessary": [
        "ovenschaal (20 x 28 cm)",
        "bakpapier"
    ],
    "nutrition": [
        "energie 644 kcal",
        "koolhydraten 87.8 g waarvan suikers 18.6 g",
        "natrium 960 mg",
        "eiwit 29.4 g",
        "vet 21.6 g waarvan verzadigd 7.8 g",
        "vezels 7.8 g"
    ],
    "pageTitle": "Ovenschotel met puree en worst recept",
    "portions": "4 personen",
    "prepTime": "50 min. bereiden",
    "preparation": [
        "Verhit de oven tot 200 \u00b0C. Schil de aardappels, snijd ze in gelijkmatige stukjes en kook ze 15 minuten in een grote pan gezouten kokend water, of tot ze gaar zijn. Bak de worstjes ondertussen bruin in een braadpan met antiaanbaklaag op matig vuur (voeg bij vega worst 1 eetlepel olijfolie toe). Maak de preien schoon, snijdt in de lengte en spoel onder stromend water. Snijd in 1 cm brede stukjes. Schil de appels, verwijder de klokhuizen en snijd ze in blokjes van 1 cm. Schep de worstjes op een bord, doe de prei en appel in de pan en voeg de meeste geplukte tijm toe. Voeg een scheutje water, wat zeezout en zwarte peper toe, leg een deksel op de pan en bak het geheel 20 minuten; roer regelmatig.",
        "Giet de aardappels af, stamp ze met de helft van de bloem en breng de puree op smaak. Vet de ovenschaal licht in met olie. Druk \u2154 van de puree met je vingers in de bodem en randen van de ovenschaal. Roer eerst de rest van de bloem door de prei, gevolgd door de melk (heel rustig) en de mosterd. Laat 5 minuten pruttelen, of tot het mengsel dik en romig is. Snijd de worstjes in 1 cm dikke plakjes, roer de meeste plakjes inclusief vleessap door de prei en schep het mengsel in een egale laag in de schaal met puree.",
        "Druk de overgebleven puree in een laagje op een vel bakpapier dat iets groter is dan de schaal en keer het vel om op de schaal. Trek het papier eraf, werk de randjes bij en druk de rand met een vork dicht. Druk de rest van de plakjes worst in de puree en kwast alles in met de olie. Bak de ovenschotel 40 minuten onder in de oven, of tot hij goudbruin is, en verdeel 5 minuten voor tijd de overgebleven takjes tijm erover."
    ],
    "spiciness": "",
    "tags": [
        "budget",
        "oven",
        "hoofdgerecht",
        "wat eten we vandaag"
    ],
    "tips": [
        "7 x anders van Jamie Oliver is verschenen bij Kosmos Uitgevers \u00a9 Jamie Oliver Enterprises Ltd (2020 7 Ways) Fotografie: Levon Biss"
    ],
    "title": "Ovenschotels zijn niet alleen onze favoriet, maar ook die van Jamie Oliver. Zeker met puree en worst.",
    "waitTime": ""
}