{
    "bakeTime": "2 uur oventijd",
    "calories": "215 kcal",
    "id": "R1197791",
    "ingredients": [
        "\u00be  citroen",
        "700 g kikkererwten in pot",
        "3 tl wittewijnazijn",
        "120 g fijne kristalsuiker",
        "1 tl vanille-extract",
        "1 el Duryea maizena",
        "\u00bd tube rode kleurstof",
        "3 el vlierbloesemsiroop",
        "3 takjes verse rozemarijn",
        "50 g kristalsuiker",
        "50 ml cuisine soja op te kloppen",
        "150 g Violife creamy original",
        "1 el poedersuiker",
        "250 ml stoofperensorbetijs",
        "100 g verse blauwe bessen"
    ],
    "necessary": [
        "bakpapier",
        "handmixer (AH Spaaractie)",
        "keukenpapier",
        "bakkwast",
        "ijsbolletjeslepel"
    ],
    "nutrition": [
        "energie 215 kcal",
        "koolhydraten 38 g waarvan suikers 35 g",
        "natrium 120 mg",
        "eiwit 1 g",
        "vet 6 g waarvan verzadigd 6 g",
        "vezels 1 g"
    ],
    "pageTitle": "Vegan pavlova met ijs en fruit recept",
    "portions": "6 personen",
    "prepTime": "5 uur bereiden",
    "preparation": [
        "MERINGUE: Pers een kwart van de citroen uit. Laat de kikkererwten heel goed uitlekken in een zeef en vang het vocht op. Dit is ca. 120 ml. De kikkererwten worden niet gebruikt. ",
        "Voeg 1 tl citroensap toe. Kook het kikkererwtenvocht (aquafaba) in een kleine steelpan op middelhoog vuur in tot de helft in ca. 8 min. Laat de aquafaba ca. 30 min. volledig afkoelen in de koelkast. ",
        "Verwarm de oven voor op 140 \u00b0C (onder- en bovenwarmtestand). ",
        "Teken een cirkel van \u00d8 10 cm op het midden van een vel bakpapier. Draai het bakpapier om en leg het op een bakplaat.  ",
        "Maak een kom en de gardes vetvrij met keukenpapier en de wittewijnazijn. Klop de aquafaba op de middelste stand in 2 min. net stijf. Voeg al kloppend de suiker lepel voor lepel in 10 min. voorzichtig toe. Klop het mengsel tot heel stijve, glanzende pieken in 5 min.  Controleer dit door de garde(s) ondersteboven te houden: de meringue moet dan een stevige piek vormen die omhoog blijft staan.  Meng het vanille-extract en de rest van de azijn erdoor.  Strooi de maizena erover en meng met de mixer 2 min. goed erdoor, zodat de pieken weer stijf worden. ",
        "Schep de meringue in delen op elkaar, tot een hoge berg in het midden van de cirkels op het bakpapier.  Smeer grote luchtbellen weg met een spatel. Werk de onderkant en zijkanten bij tot een grote berg, blijf binnen de getekende cirkel.  Vorm met de achterkant van een lepel elegante banen van onder naar boven, recht omhoog, tot boven een opstaand randje ontstaat.   Voeg steeds een druppel van de rode kleurstof toe op de bolle kant van je lepel, zodat er strepen en een gemarmerd effect ontstaan. ",
        "Je houdt wat meringue over na het opstrijken, dit gebruik je niet. Maak de bovenkant van de berg iets plat en druk en draai er met de lepel een ondiepe holte in (ongeveer 6 cm) met een randje eromheen. De meringueberg lijkt nu op een vulkaan. ",
        "Zet de meringueberg in de oven en draai de temperatuur direct omlaag naar 120\u00b0C en bak 1 uur.  Hij mag iets van kleur veranderen en in het midden wat inzakken (dit wordt de holte die je kunt vullen met ijs en room).  Open de ovendeur tussendoor niet.",
        "Zet na 1 uur de oventemperatuur op 100\u00b0C. Bak de meringue nog eens 2 uur tot hij mooi bolvormig is. Een paar barsten maakt niet uit.  Zet de oven uit, maar open de ovendeur niet, want dan kan de meringue barsten. Laat minimaal 8 uur helemaal afkoelen in de oven of laat een nacht in de gesloten oven staan. ",
        "GESUIKERDE ROZEMARIJN: Schenk de siroop in een klein kommetje. Bestrijk de rozemarijn met behulp van de bakkwast met de siroop. Doe de suiker in een ondiep schaaltje en wentel de takjes rozemarijn erdoor tot ze helemaal bedekt zijn met een laagje suiker. Laat de gesuikerde rozemarijn 30 min. drogen. Bewaar een half gesuikerd takje voor de rozemarijn\u2019room\u2019. ",
        "ROZEMARIJN'ROOM': Boen de halve citroen schoon en rasp de gele schil van de citroen. Snijd de naaldjes van het achtergehouden takje gesuikerde rozemarijn heel fijn. Klop met een garde de soja om te kloppen 2-3 min. vrij stevig. Roer de original creamy los en meng de soja om te kloppen, het citroenrasp, de poedersuiker en rozemarijn erdoor.  ",
        "PAVLOVA OPBOUWEN: Laat het sorbetijs in 15 min. iets zachter worden, schepbaar maar nog stevig. Leg de meringue op een schaal. Maak de holte van de meringue eventueel met een mesje groter voor de vulling. Schep de helft van het ijs in de holte. Schep de rozemarijn\u2019room\u2019 erop en verdeel de rest van het ijs in bolletjes erover. Versier met de blauwe bessen en gesuikerde rozemarijn. Serveer direct. "
    ],
    "spiciness": "",
    "tags": [
        "veganistisch",
        "vooraf te maken",
        "oven",
        "gebak",
        "nagerecht",
        "kerst",
        "winter",
        "kerstdesserts",
        "kersttaart"
    ],
    "tips": [
        "Zorg dat je oven exact op de juiste temperatuur staat. Zo voorkom je barsten in de pavlova.",
        "De rozemarijn kun je 1 dag van tevoren maken en onafgedekt op een schaal bewaren.",
        "De rozemarijn\u2018room\u2019 kun je 2 uur van tevoren maken en afgedekt in de koelkast bewaren.",
        "Versier de pavlova met zoveel (diepvries)roodfruit als je wilt. ",
        " Er kunnen kleine scheurtjes ontstaan in de zijkanten, soms als de ovendeur toch per ongeluk even open is geweest. Helemaal niet erg! Versier ze met een beetje room of extra fruit.",
        "Meer weten over kooktechnieken?"
    ],
    "title": "Vegan pavlova maken begint met vegan meringue! En daarvoor is aquafaba het wondermiddel. IJs en fruit horen natuurlijk ook bij pavlova.",
    "waitTime": "8 uur wachten"
}