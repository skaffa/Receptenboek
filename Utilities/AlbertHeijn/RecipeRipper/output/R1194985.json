{
    "bakeTime": "1 uur 5 min. oventijd",
    "calories": "",
    "id": "R1194985",
    "ingredients": [
        "250 g winterpeen",
        "2 stengels bleekselderij",
        "2  middelgrote uien",
        "1\u00bd tl knoflookpoeder",
        "1\u00bd tl uienpoeder",
        "2 tl paprikapoeder",
        "4 el milde olijfolie",
        "8  henneneitjes",
        "400 g kastanjechampignons",
        "600 g linzen in blik",
        "295 g gegrilde paprika",
        "150 g geraspte cheddar",
        "100 g amandelmeel"
    ],
    "necessary": [
        "bakpapier",
        "bakplaat",
        "cakevorm (30 cm, ingevet)",
        "keukenmachine"
    ],
    "nutrition": [],
    "pageTitle": "No meat-loaf van groente en linzen recept",
    "portions": "8 personen",
    "prepTime": "35 min. bereiden",
    "preparation": [
        "Verwarm de oven voor op 200 \u00b0C. Schil en snijd de peen in plakjes van ca. 1 cm. Snijd de bleekselderij in stukken van ca. 2 cm en de uien in parten. Verdeel over een met bakpapier beklede bakplaat. Bestrooi met \u2154 van het knoflookpoeder, \u2154 van het uienpoeder en de paprikapoeder, de helft van de olie, peper en zout en schep om. Rooster ca. 20 min. in het midden van de oven. Schep halverwege om. Neem uit de oven en zet de temperatuur op 180 \u00b0C.",
        "Breng ondertussen een pan water aan de kook en kook hierin 5 eieren (per 4 personen) 4\u00bd min. Laat schrikken onder koud water en pel ze.",
        " Snijd de champignons in stukjes. Verhit de rest van de olie in een koekenpan. Bak de champignons met de rest van de knoflook en uienpoeder, peper en eventueel zout ca. 10 min. op middelhoog tot hoog vuur goudbruin en tot het vocht verdampt is. Schep regelmatig om.",
        " Doe alle linzen in een vergiet en spoel af onder koud stromend water. Laat goed uitlekken. Laat de paprika\u2019s uitlekken, snijd aan 1 kant in en klap ze open. Dep droog. Bekleed de cakevorm met bakpapier en verdeel de paprika\u2019s met de gladde kant naar beneden in 1 laag over de bodem.",
        " Doe de geroosterde groenten in de keukenmachine en maal grof. Voeg de linzen toe en pulse tot een grof mengsel. Meng de rest van de eieren, kaas, champignons en het amandelmeel erdoor.",
        " Verdeel \u00bc van het mengsel gelijkmatig over de cakevorm. Maak met de bolle kant van een lepel 5 kuiltjes in het midden van de vulling en leg de gekookte eieren erin. Verdeel de rest van het linzenmengsel voorzichtig rondom en op de eieren. Druk niet te hard aan.",
        " Bak ca. 45 min. in het midden van de oven. Neem uit de oven en laat 15 min. in de vorm staan. Leg een serveerschaal op de cakevorm en stort op de schaal. Serveer warm of op kamertemperatuur."
    ],
    "spiciness": "",
    "tags": [
        "vegetarisch",
        "vooraf te maken",
        "budget",
        "oven",
        "hoofdgerecht"
    ],
    "tips": [],
    "title": "Fan van gehaktbrood, maar eet je liever geen vlees? Dan is deze no meat-loaf van groente en linzen echt iets voor jou.",
    "waitTime": "15 min. wachten"
}