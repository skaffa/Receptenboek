{
    "bakeTime": "20 min. oventijd",
    "calories": "160 kcal",
    "id": "R1192116",
    "ingredients": [
        "250 g patisseriebloem",
        "\u00be tl zout",
        "\u00bd el vloeibare honing",
        "125 ml kraanwater",
        "75 g ongezouten roomboter",
        "1  sinaasappel",
        "1  middelgroot ei",
        "150 ml volle melk",
        "50 g griesmeel",
        "100 g ricotta",
        "\u00bd tl Nielsen Massey Madagascar bourbon vanille-extract",
        "50 g fijne kristalsuiker",
        "\u00bd tl gemalen kaneel",
        "1 el poedersuiker"
    ],
    "necessary": [
        "deegroller",
        "vershoudfolie",
        "bakpapier"
    ],
    "nutrition": [
        "energie 160 kcal",
        "koolhydraten 22 g",
        "natrium 80 mg",
        "eiwit 4 g",
        "vet 6 g waarvan verzadigd 4 g",
        "vezels 1 g"
    ],
    "pageTitle": "Sfogliatelle recept",
    "portions": "14 porties",
    "prepTime": "1 uur 15 min. bereiden",
    "preparation": [
        " Zeef de bloem en \u00bd el zout in een kom.  Meng de honing en het water erdoor en kneed met je handen tot een samenhangend en stevig deeg. Dit duurt ca. 10 min. \u2028Verdeel het deeg in 7 bolletjes en rol ze met een deegroller uit tot een lap van 15 bij 20 cm en maximaal 2 mm dik. \u2028 Bewaar de lappen deeg los van elkaar onder vershoudfolie zodat het niet uitdroogt. ",
        " Bestrooi het werkblad met wat bloem leg daar je eerste lap deeg op. Trek het deeg in de breedte een beetje uit elkaar tot een lap van 20 bij 25 cm.\u2028 Zorg ervoor dat alle boter zo zacht mogelijk, maar niet vloeibaar is. Besmeer met je handen 15 g van de boter gelijkmatig over de eerste lap deeg.  Rol het deeg in de breedte op en zorg ervoor dat er geen lucht tussen zit. ",
        " Besmeer de tweede lap met weer 15 g boter, leg het opgerolde deeg erop en rol op samen op. Herhaal totdat het deeg op is.  Je hebt nu een rol waarbij je in een dwarsdoorsnede ook de laagjes van alle eerdere deegrollen ziet. \u2028 Dek de rol af met vershoudfolie en zet voor minimaal 12 uur in koelkast.",
        " Boen de sinaasappel. Rasp voor de vulling de helft van de oranje schil. Pel de sinaasappel en snijd het vruchtvlees in blokjes van een \u00bd cm. Splits het ei en bewaar de dooier. Het eiwit wordt niet gebruikt. Breng de melk aan de kook en voeg al roerend het griesmeel toe.  Kook het mengsel op laag vuur, blijf roeren totdat je een samenhangend mengsel hebt. Dit duurt ca. 30 sec. \u2028 Zet het vuur uit en meng de ricotta, vanille-extract, suiker, kaneel, het sinaasappelrasp, de stukjes sinaasappel, de eidooier en de rest van het zout erdoor. \u2028",
        " Verwarm de oven voor op 180 \u00b0C. \u2028 Neem de deegrol uit de koelkast en snijd de zijkanten eraf. Snijd een plakje van 1\u00bd cm eraf en vorm met je handen voorzichtig een groot vingerhoedje van het plakje. \u2028 Dit doe je door je duimen op het midden te leggen, ze voorzichtig omhoog te duwen en tegelijkertijd met je vingertoppen de buitenkant voorzichtig glad te strijken. Je krijgt nu als het ware de vorm van een grote vingerhoed. \u2028 Druk eventuele gaten in het deeg dicht. Keer het hoedje binnenstebuiten zodat de kant met mooie laagjes zichtbaar is en er een soort bakje ontstaat. Vul de pakketjes met de vulling, maak ze dicht en verdeel over een met bakpapier beklede bakplaat.",
        " Bak in het midden van de oven in 20 min. goudbruin en gaar. \u2028 Verdeel over een bord en bestrooi met poedersuiker. \n"
    ],
    "spiciness": "",
    "tags": [
        "oven",
        "italiaans",
        "gebak",
        "nagerecht",
        "pasen",
        "verjaardag"
    ],
    "tips": [],
    "title": "Zuid Italiaans gebakje met flinterdunne laagjes deeg en een romige vulling... Lekker!",
    "waitTime": "12 uur wachten"
}