{
    "bakeTime": "30 min. oventijd",
    "calories": "180 kcal",
    "id": "R1196102",
    "ingredients": [
        "125 g tarwebloem",
        "100 g witte basterdsuiker",
        "175 g ongezouten roomboter",
        "150 g gecondenseerde melk in blik",
        "100 g pure chocolade 70%",
        "2 el Dr. Oetker chocofantasie"
    ],
    "necessary": [
        "brownievorm (28 x 18 cm), ingevet",
        "bakpapier",
        "bakkwastje"
    ],
    "nutrition": [
        "energie 180 kcal",
        "koolhydraten 18 g waarvan suikers 13 g",
        "eiwit 2 g",
        "vet 11 g waarvan verzadigd 8 g",
        "vezels 1 g"
    ],
    "pageTitle": "Feestelijke millionaire's shortbread recept",
    "portions": "18 porties",
    "prepTime": "35 min. bereiden",
    "preparation": [
        " Verwarm de oven voor op 180 \u00b0C. Bekleed de ingevette brownievorm met bakpapier en vet nogmaals in met boter.",
        " Doe de bloem met 30 g basterdsuiker in een kom. Snijd 85 g boter in blokjes en voeg toe aan het bloemmengsel. Verkruimel snel met je vingertoppen tot kruimels. Kneed de kruimels snel tot een stevig deeg en verdeel met je handen gelijkmatig over de bakvorm. Prik met een vork gaatjes in het deeg. Bak in ca. 30 min. in het midden van de oven droog en gaar. Laat het shortbread in de vorm afkoelen op een rooster (ca. 45 min.).",
        " Verdeel de rest van de suiker in 1 laag in een steelpan met dikke bodem. Breng met 1 el water op laag vuur aan de kook (roer niet!) en laat in ca. 4 min. karamelliseren tot een diepe, goudbruine kleur. Schud de pan een beetje heen en weer. Voeg de rest van de boter toe en roer met een houten lepel tot de boter is gesmolten. Voeg de gecondenseerde melk toe. Verwarm ca. 4 min. al roerend over de bodem tot het mengsel dikker is en opnieuw een goudbruine kleur heeft. Let op, het mengsel en eventuele spetters zijn heel erg heet. Giet de karamel over het afgekoelde shortbread en laat minimaal 30 min. afkoelen.",
        " Breng een pan met een laagje water aan de kook. Breek de pure chocolade in stukjes en doe in een hittebestendige kom. Zet op de pan met water, zorg dat de kom het water niet raakt, en laat de chocolade onder af en toe roeren smelten (au bain-marie). Schenk de chocolade over de karamel. Gebruik alleen de gouden parels van de chocofantasie en verdeel gelijkmatig over de chocolade. Laat 30 min. afkoelen. Zet vervolgens 30 min. in de koelkast.",
        "Snijd het shortbread met een scherp mes in rechthoekjes van ca. 3 x 5 cm."
    ],
    "spiciness": "",
    "tags": [
        "vooraf te maken",
        "oven",
        "gebak",
        "nagerecht",
        "kerst",
        "shared dining",
        "kerstdesserts",
        "kersttaart"
    ],
    "tips": [
        "Dit gerechtje is onderdeel van een grand dessert, waarbij meerdere desserts geserveerd worden. Neem eens een kijkje op ah.nl/allerhande/grand-dessert.",
        "Gecondenseerde melk over? Maak er koffie-ijs van. Zoek op de site op 1196084 voor het recept.",
        "Wijntip bij grand dessert: Solatio Vino Frizzante Rosato",
        "Versier naar keuze met andere lekkere decoratie.",
        "Je kunt shortbread 3 dagen van tevoren maken en goed afgedekt bewaren."
    ],
    "title": "Het is dat er al een heel kerstdiner aan vooraf is gegaan, want van deze millionaire's shortbread zou je er het liefst een miljoen eten...",
    "waitTime": "2 uur 15 min. wachten"
}