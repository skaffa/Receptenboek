{
    "bakeTime": "20 min. oventijd",
    "calories": "135 kcal",
    "id": "R1186563",
    "ingredients": [
        "150 g amandelschaafsel",
        "150 g poedersuiker",
        "6 tl matchapoeder",
        "4  middelgrote eieren",
        "150 g fijne kristalsuiker",
        "38 g kraanwater",
        "75 ml verse slagroom",
        "100 g witte chocolade",
        "35 g gepelde (ongezouten) pistachenootjes"
    ],
    "necessary": [
        "bakpapier",
        "keukenmachine",
        "keukenthermometer",
        "handmixer",
        "spuitzak met gladde spuitmond (8 mm)"
    ],
    "nutrition": [
        "energie 135 kcal",
        "koolhydraten 15 g",
        "natrium 25 mg",
        "eiwit 3 g",
        "vet 7 g waarvan verzadigd 2 g",
        "vezels 1 g"
    ],
    "pageTitle": "Macarons met matcha recept",
    "portions": "25 porties",
    "prepTime": "1 uur 45 min. bereiden",
    "preparation": [
        "Bekleed 2 bakplaten met bakpapier en teken er met een zwarte stift 50 cirkels van ca. 3 cm doorsnede op. Leg het bakpapier met de getekende kant naar onderen. De rondjes zijn dan nog zichtbaar, maar het beslag komt niet in aanraking met de stift.",
        "Doe het amandelschaafsel in de keukenmachine en maal tot fijn poeder. Voeg ondertussen in drie delen de poedersuiker toe. Zeef het amandelmeel samen met 4 tl matcha, gooi de grove korrels die in de zeef achterblijven weg.",
        "Splits de eieren. Weeg 2 keer 55 g eiwit af en doe de eiwitten in 2 vetvrije kommen. Je hebt waarschijnlijk niet alle eiwitten nodig. Roer 55 g eiwit door het amandelmeel en meng tot een dik beslag.",
        "Breng in een pan de kristalsuiker met het water op middelhoog vuur aan de kook. Klop de andere 55 g eiwit met een mixer stijf. Begin met kloppen als de siroop 80 \u00b0C is. Gebruik hiervoor de keukenthermometer. Kook de suikersiroop tot 118 \u00b0C. Laat de siroop als deze op temperatuur is uitbruisen. Schenk de suikersiroop in een dunne straal al kloppend met de mixer bij het eiwitschuim. Klop door tot het schuim is afgekoeld tot 50 \u00b0C. Gebruik hier ook de keukenthermometer voor.",
        "Meng \u2153 van het eiwitschuim met het amandelbeslag. Spatel de rest er luchtig door tot je een licht 'taai' beslag hebt dat aan je spatel blijft hangen. Doe het beslag in de spuitzak met gladde spuitmond. Spuit 50 toefjes binnen de cirkels op de met bakpapier beklede bakplaten. Tik de bakplaten voorzichtig op het werkblad, zodat de grotere luchtbellen uit het beslag kunnen ontsnappen. Laat ze ongebakken minimaal 45 min. onafgedekt op het werkblad staan, zodat het beslag een dun \u2018huidje\u2019 krijgt. ",
        "Verwarm de oven voor op 150 \u00b0C (bij voorkeur onder- en bovenwarmte in plaats van hetelucht).",
        "Bak ze ca. 20 min. in de oven. Doe na 10 min. de oven 5 sec. open. Herhaal na 5 min. Neem de koekjes uit de oven en laat afkoelen op een rooster. Verwarm ondertussen de slagroom in een steelpan. Breek de chocolade in stukjes en voeg toe. Neem de pan van het vuur en laat de chocolade rustig smelten. ",
        "Maal de pistachenoten fijn in de keukenmachine en roer door het slagroom-chocolademengsel. Roer de rest van de matchapoeder erdoor en laat de ganache afkoelen tot kamertemperatuur. Bestrijk de helft van de koekjes met de ganache. Duw de andere helft van de koekjes er voorzichtig tegenaan."
    ],
    "spiciness": "",
    "tags": [
        "oven",
        "frans",
        "gebak",
        "pasen",
        "kerst",
        "kersttaart"
    ],
    "tips": [],
    "title": "De mooiste groene macarons bakken? Dat doe je met Japans matchapoeder. Met witte-chocoladevulling!",
    "waitTime": "3 uur wachten"
}