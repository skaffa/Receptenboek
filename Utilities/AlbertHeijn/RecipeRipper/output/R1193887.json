{
    "bakeTime": "15 min. oventijd",
    "calories": "465 kcal",
    "id": "R1193887",
    "ingredients": [
        "1  courgette",
        "250 g romaatjes",
        "1 el milde olijfolie",
        "2 el balsamicoazijn",
        "300 g biologische volkorencouscous",
        "400 g gesneden snijbonen",
        "10 g verse dille",
        "250 ml halfvolle yoghurt",
        "50 g ongebrande cashewnoten"
    ],
    "necessary": [
        "grote ovenschaal (20 x 30 cm)"
    ],
    "nutrition": [
        "energie 465 kcal",
        "koolhydraten 64 g waarvan suikers 12 g",
        "natrium 40 mg",
        "eiwit 17 g",
        "vet 13 g waarvan verzadigd 3 g",
        "vezels 13 g"
    ],
    "pageTitle": "Volkorencouscoussalade met snijbonen en cashewnoten recept",
    "portions": "4 personen",
    "prepTime": "25 min. bereiden",
    "preparation": [
        "Verwarm de oven voor op 225 \u00b0C. Halveer de courgette in de breedte en snijd elke helft in de lengte in repen van 1 cm dik. Verdeel de courgetterepen over de ovenschaal. Leg de romaatjes aan de tak ernaast. Meng de olie met de azijn.",
        "Besprenkel de courgetterepen met \u2154 van het azijnmengsel, breng op smaak met peper en zout en schep om. Besprenkel de romaatjes met de rest van het azijnmengsel. Rooster de courgetterepen en romaatjes ca. 15 min. iets boven het midden van de oven.",
        "Bereid ondertussen de couscous volgens de aanwijzingen op de verpakking. Kook de snijbonen in 5 min. beetgaar. Snijd de dille fijn, roer door de yoghurt en breng op smaak met peper.",
        "Verhit een koekenpan zonder olie of boter op hoog vuur en rooster de cashewnoten in 2 min. goudbruin. Roer de couscous los met een vork en meng de snijbonen en courgetterepen erdoor. Voeg ook het overgebleven vocht uit de ovenschaal toe en meng. Verdeel de tomaten over de couscous en bestrooi met de cashewnoten. Serveer met de yoghurt-dillesaus."
    ],
    "spiciness": "",
    "tags": [
        "vegetarisch",
        "gezond",
        "oven",
        "salade",
        "hoofdgerecht",
        "wat eten we vandaag"
    ],
    "tips": [
        "Balsamicoazijn is een \u2018dagkeuze\u2019 en past niet in de Schijf van Vijf. Wil je eten volgens de richtlijnen van het Voedingscentrum, dan kun je per dag 3 tot 5 keer iets kleins (de \u2018dagkeuze\u2019) buiten de Schijf kiezen."
    ],
    "title": "Een gezonde maaltijdsalade kan altijd. Lekker vegetarisch met couscous, snijbonen en cashewnoten!",
    "waitTime": ""
}