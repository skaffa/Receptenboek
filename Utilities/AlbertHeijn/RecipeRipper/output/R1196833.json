{
    "bakeTime": "35 min. oventijd",
    "calories": "975 kcal",
    "id": "R1196833",
    "ingredients": [
        "400 g vastkokende aardappelen",
        "3  aubergines",
        "2 el zout",
        "7 el olijfolie",
        "1  ui",
        "1 teen knoflook",
        "500 g rundergehakt",
        "2 tl gemalen kaneel",
        "1  kruidnagel",
        "2 tl gedroogde tijm",
        "140 g AH BASIC tomatenpuree in blik",
        "400 g AH BASIC gepelde tomaten in blik",
        "200 ml runderfond",
        "2  laurierblaadjes",
        "60 g De Zaanse Hoeve ongezouten roomboter",
        "60 g tarwebloem",
        "\u00bd tl gemalen nootmuskaat",
        "500 ml De Zaanse Hoeve halfvolle melk"
    ],
    "necessary": [
        "ovenschaal (30 x 20 cm)"
    ],
    "nutrition": [
        "energie 975 kcal",
        "koolhydraten 51 g waarvan suikers 21 g",
        "natrium 1000 mg",
        "eiwit 40 g",
        "vet 66 g waarvan verzadigd 24 g",
        "vezels 8 g"
    ],
    "pageTitle": "Moussaka recept",
    "portions": "4 personen",
    "prepTime": "1 uur bereiden",
    "preparation": [
        "Schil en snijd de aardappelen in plakken van ca. een \u00bd cm. Snijd het kroontje en de onderkant van de aubergines af en snijd de aubergine in de lengte in plakken van ca. 1 cm. Bestrooi de aubergineplakken aan beide kanten met het zout en laat 10 min. staan. Dep met keukenpapier het vrijgekomen vocht af.",
        "Verhit ondertussen 5 el (per 4 personen) olie in een koekenpan op middelhoog vuur en bak de helft van de aardappelschijfjes 6 min. Keer de schijfjes halverwege. Neem uit de pan en laat ze uitlekken op een bord bekleed met keuken papier. Herhaal met de rest van de aardappelschijfjes. ",
        "Bak \u00bc van de aubergineplakken op hoog vuur in 4 min. goudbruin. Keer halverwege. Neem uit de pan en laat uitlekken op een bord bekleed met keukenpapier. Herhaal dit in 3 delen met de rest van de aubergine-plakken. Hou de gebakken aardappelen en aubergine apart tot gebruik. ",
        "Snipper de ui en snijd de knoflook fijn. Verhit 2 el olie in een hapjespan op middelhoog vuur en bak de ui in 3 min. glazig. Voeg de laatste minuut de knoflook toe en bak mee. Doe het gehakt erbij en bak alles nog 5 min. Schep regelmatig om.",
        "Voeg de kaneel, kruidnagel, gedroogde tijm, peper en eventueel zout toe. Schep goed om.",
        "Doe de tomatenpuree bij het gehakt-mengsel en bak dit 2 min. al roerend mee. Voeg vervolgens de gepelde tomaten, runderfond en laurierblaadjes toe. Roer goed door en laat het gehaktmengsel op laag vuur in ca. 30 min. zonder deksel inkoken. ",
        "Verwarm de oven voor op 190 \u00baC. Verhit ondertussen de boter in een pan en voeg de bloem en nootmuskaat toe. Laat al roerend op laag vuur 3 min. garen (roux). Voeg al roerend met een garde de melk in delen toe. Breng aan de kook en laat op laag vuur in 5 min. zachtjes koken tot je een dikke gebonden saus hebt (bechamel). Breng op smaak met peper en eventueel zout.",
        "Verdeel achtereenvolgens de aardappel-schijfjes, aubergineplakken, gehaktsaus en bechamelsaus over de ovenschaal. Bak de moussaka in ca. 35 min. in het midden van de oven goudbruin en gaar."
    ],
    "spiciness": "",
    "tags": [
        "oven",
        "mediterraan",
        "grieks",
        "hoofdgerecht"
    ],
    "tips": [
        "Vervang (voor 4 personen)voor een vega moussaka het gehakt door 400 g vegan rulstukjes en de runderfond door 200 ml rode wijn (bijv. tempranillo).",
        "De exacte oorsprong van  moussaka is niet bekend. Een algemene aanname is dat het gerecht ge\u00efntroduceerd werd toen Arabieren de aubergine meenamen naar het gebied. Onderzoek wijst op een middeleeuws Arabisch kookboek, A Baghdad Cookery Book, waarin een voedselhistoricus een recept vond van de voorouder van moussaka, gerelateerd aan een gerecht genaamd musakhkhan."
    ],
    "title": "Moussaka wordt op vele verschillende manieren gemaakt en elke familie geeft er hun eigen draai aan. Omdat we het gerecht toegankelijk willen maken voor iedereen, hebben we ervoor gekozen het te maken met rundergehakt in plaats van lamsgehakt.",
    "waitTime": ""
}