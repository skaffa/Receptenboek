{
    "bakeTime": "1 uur oventijd",
    "calories": "415 kcal",
    "id": "R1178202",
    "ingredients": [
        "175 g tarwebloem",
        "100 g ongezouten roomboter",
        "25 g poedersuiker",
        "1  eidooier",
        "1 el koud kraanwater",
        "5  grote eieren",
        "125 ml verse slagroom",
        "225 g kristalsuiker",
        "3  citroenen",
        "25 g poedersuiker"
    ],
    "necessary": [
        "keukenmachine",
        "bakpapier",
        "taartvorm met gegolfde rand en losse bodem (23 cm)",
        "blindbakvulling (Heel Holland Bakt)"
    ],
    "nutrition": [
        "energie 415 kcal",
        "koolhydraten 50 g",
        "natrium 60 mg",
        "eiwit 8 g",
        "vet 20 g waarvan verzadigd 12 g",
        "vezels 1 g"
    ],
    "pageTitle": "Heel Holland Bakt: citroentaart recept",
    "portions": "8 personen",
    "prepTime": "45 min. bereiden",
    "preparation": [
        "Doe de bloem, boter en poedersuiker in de keukenmachine. Druk een paar keer op de pulseerknop tot het deeg op fijne broodkruimels lijkt. Voeg de eidooier en het water toe en maal tot alles in klompjes aan elkaar hangt. Bestuif het werkvlak met bloem, stort het mengsel erop en vorm er een bal van. Kneed het deeg slechts twee of drie keer door om het glad te maken. ",
        "Leg een stuk bakpapier op het werkvlak. Haal de bodem uit de vorm en leg hem op het bakpapier. Teken met een potlood een cirkel die 5 cm groter is dan de bodem of voeg tweemaal de hoogte van de rand toe. Bestuif de bodem van de vorm met bloem.\n",
        "Leg de deegbal midden op de bodem. Druk hem lichtjes plat en rol hem uit op de bodemplaat, tot aan de rand van de getekende cirkel. ",
        "Draai het deeg tijdens het uitrollen door het papier te draaien. Vouw het deeg rondom de bodemplaat voorzichtig naar binnen, zodat het op de bodem ligt. ",
        "Til de deegbodem van het papier en laat hem zachtjes in de rand zakken. Duw het omgevouwen deeg voorzichtig in de hoeken en tegen de wand van de vorm. Druk overhangend deeg lichtjes over de rand van de vorm. Druk het deeg gelijkmatig in de golfjes zodat er geen luchtbellen of vouwen achterblijven. Druk eventuele scheuren in het deeg gewoon stevig dicht. Prik de bodem in met een vork, maar prik er niet doorheen. Dek de vorm losjes af met plasticfolie en zet hem 30 minuten in de koelkast.",
        "Verwarm de oven voor op 200 \u00b0C. Verruil de plasticfolie voor bakpapier en leg daarop de blindbakvulling. Bak de bodem 12-15 minuten blind, tot hij stevig is. Verwijder de blindbakvulling. Snijd het overtollige deeg af met een scherp mes; houd het mes onder een scherpe hoek en snijd van je af.",
        "Zet de bodem weer in de oven en bak hem in nog 10-12 minuten goudgeel en droog. Laat hem afkoelen op een rooster terwijl je de vulling maakt. Verlaag de oventemperatuur naar 160 \u00b0C.",
        "Breek de eieren voor de vulling in een grote kom en klop ze met een garde los. Roer de resterende ingredi\u00ebnten erdoor, klop tot alles goed is gemengd en doe het dan in een kan. Schenk het in de afgekoelde deegkorst en bak de taart 30-35 minuten, tot de vulling net stevig is; het midden mag nog een beetje lobbig zijn. Laat de taart even afkoelen tot het deeg stevig genoeg is, haal hem dan uit de vorm en zet hem op een serveerschaal. Bestuif hem voor het serveren met poedersuiker. "
    ],
    "spiciness": "",
    "tags": [
        "gebak",
        "nagerecht",
        "verjaardag",
        "herfst",
        "lente",
        "winter",
        "zomer",
        "bakken"
    ],
    "tips": [
        "bron: Heel Holland Bakt \u2013 bakboek voor thuisbakkers"
    ],
    "title": "Een van de favorieten van Heel Holland Bakt. Serveer de taart warm of afgekoeld.",
    "waitTime": "30 min. wachten"
}