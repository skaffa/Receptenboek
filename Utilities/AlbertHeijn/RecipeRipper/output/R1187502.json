{
    "bakeTime": "",
    "calories": "680 kcal",
    "id": "R1187502",
    "ingredients": [
        "1 kg krieltjes",
        "250 g kastanjechampignons",
        "2 tenen knoflook",
        "600 g broccoli",
        "430 g kalkoenfilets",
        "1 el arachideolie",
        "\u00bd  paddenstoelenbouillontablet",
        "300 ml kokend water",
        "50 g ongezouten roomboter",
        "2 el tarwebloem",
        "125 ml verse slagroom",
        "2 tl olijfolie truffelaroma"
    ],
    "necessary": [
        "grillpan"
    ],
    "nutrition": [
        "energie 680 kcal",
        "koolhydraten 56 g",
        "natrium 595 mg",
        "eiwit 40 g",
        "vet 30 g waarvan verzadigd 15 g",
        "vezels 13 g"
    ],
    "pageTitle": "Gegrilde kalkoenfilet met champignonroomsaus recept",
    "portions": "4 personen",
    "prepTime": "30 min. bereiden",
    "preparation": [
        "Was de ongeschilde krieltjes, halveer de grotere en kook ze in ruim water met eventueel zout in 20 min. gaar. Veeg ondertussen de champignons voorzichtig schoon met keukenpapier en snijd in plakjes. Maak de knoflook schoon en snijd fijn. Verdeel de broccoli in kleine roosjes, schil de steel en snijd in stukjes.",
        "Verhit de grillpan zonder olie of boter. Snijd met een scherp mes het dikke deel van de kalkoenfilets in, maar niet door. Klap de filets open en duw ze met het lemmet van het mes plat zodat ze overal even dik worden. Halveer ze, bestrijk met de olie en bestrooi met peper en zout. Gril ze in 15 min. gaar. Keer halverwege.",
        "Verkruimel ondertussen het halve bouillontablet in een kom en voeg 300 ml kokend water toe. Roer los. Verhit de boter in een koekenpan en bak de champignons en knoflook op middelhoog vuur in 5 min. goudbruin. Voeg de bloem toe en bak al roerend 1 min. mee. Voeg de bouillon en slagroom toe en breng al roerend aan de kook. Laat 10 min. op middelhoog vuur inkoken. Roer regelmatig. Breng op smaak met de tartufo-olie en peper.",
        "Breng ondertussen een pan water met eventueel zout aan de kook en kook de broccoli 5 min. Giet af. Serveer de kalkoenfilet met de champignonroomsaus, krieltjes en broccoli."
    ],
    "spiciness": "licht pittig",
    "tags": [
        "hoofdgerecht",
        "wat eten we vandaag",
        "grillen"
    ],
    "tips": [
        "Eten er kinderen mee? Meng de truffelolie dan pas op je bord door de champignonroomsaus.",
        "Je kunt de kalkoenfilet ook op de barbecue bereiden. De bereidingstijd blijft dan hetzelfde.",
        "Dit is een Allerhande Box gerecht."
    ],
    "title": "De truffelolie maakt de saus bij dit gerecht intenser.",
    "waitTime": ""
}