{
    "bakeTime": "30 min. oventijd",
    "calories": "500 kcal",
    "id": "R1196088",
    "ingredients": [
        "1 kg AH Biologisch pompoen",
        "4 tenen knoflook",
        "5 el milde olijfolie",
        "1  sinaasappel",
        "50 g verse gemberwortel",
        "3 el sojasaus",
        "3 el balsamicoazijn",
        "1  spitskool",
        "70 g hazelnoten",
        "125 g zachte geitenkaas"
    ],
    "necessary": [
        "bakpapier",
        "pureestamper"
    ],
    "nutrition": [
        "energie 500 kcal",
        "koolhydraten 21 g waarvan suikers 14 g",
        "natrium 840 mg",
        "eiwit 15 g",
        "vet 38 g waarvan verzadigd 10 g",
        "vezels 8 g"
    ],
    "pageTitle": "Geroosterde spitskool met pompoenpuree recept",
    "portions": "4 personen",
    "prepTime": "20 min. bereiden",
    "preparation": [
        " Verwarm de oven voor op 200 \u00b0C. Schil en halveer de pompoen. Schep met een lepel de pitten en draderige binnenkant eruit. Snijd de helften in parten en vervolgens in blokjes van 2 cm. Verdeel samen met \u00be van de ongepelde tenen knoflook over een met bakpapier beklede bakplaat. Besprenkel met \u2156 van de olie.",
        " Boen de sinaasappel schoon, rasp de oranje schil en pers de vrucht uit. Schil en rasp de gember. Rasp de rest van de knoflook. Meng de helft van het sinaasappelsap met de gember, knoflook, de rest van de olie, de sojasaus en balsamicoazijn tot een marinade.",
        " Snijd de spitskool in de lengte in 4 parten. Leg ze met de kern naar boven op een tweede met bakpapier beklede bakplaat en wrijf de koolparten goed in met \u2154 van de marinade. Rooster de pompoen en de kool erboven in de oven in ca. 30 min. goudbruin, gaar en knapperig aan de randjes. Keer de laatste 10 min. de spitskool om en leg de hazelnoten erbij.",
        " Haal de pompoen uit de oven. Knijp de tenen knoflook uit. Stamp de pompoenblokjes met de knoflook, geitenkaas, het sinaasappelrasp en de rest van het sap tot een smeui\u0308ge puree. Voeg eventueel wat water toe om het nog smeui\u0308ger te maken. Breng op smaak met peper en zout.",
        " Haal de spitskool en hazelnoten uit de oven. Zet de oven uit en verwarm de borden 2 min. voor in de restwarmte van de oven. Hak de noten grof.",
        " Verdeel de pompoenpuree over het midden van de warme borden. Leg er een part spitskool op. Besprenkel met de rest van de marinade en bestrooi met de hazelnoten."
    ],
    "spiciness": "",
    "tags": [
        "vegetarisch",
        "oven",
        "hoofdgerecht",
        "kerst",
        "wat eten we vandaag",
        "kerstdiner",
        "vegetarische kerst"
    ],
    "tips": [
        "Wijntip: lekker met AH Excellent Selectie Rueda Verdejo Palacio del Almirante.",
        "Lekker met fijngesneden koriander, salie of peterselie.",
        "Gebruik voor een vegan versie van dit gerecht Violife Greek White in plaats van de zachte geitenkaas.",
        "Geen 2 bakplaten? Rooster de pompoen dan in een grote ovenschaal of op een met bakpapier bekleed rooster.",
        "De portiegrootte van dit gerecht is bedoeld voor een uitgebreid diner van 5- of 7-gangen."
    ],
    "title": "Van gember, sojasaus en balsamico maak je een mooie marinade voor over de spitskool. Samen met de romige pompoenpuree en geroosterde hazelnoten is dit een echte vega-topper!",
    "waitTime": ""
}