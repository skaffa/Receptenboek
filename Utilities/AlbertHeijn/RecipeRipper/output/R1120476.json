{
    "bakeTime": "20 min. oventijd",
    "calories": "105 kcal",
    "id": "R1120476",
    "ingredients": [
        "150 g amandelschaafsel",
        "150 g poedersuiker",
        "4  middelgrote eieren",
        "\u00bd tube Dr. Oetker rode kleurstofstift",
        "150 g fijne kristalsuiker",
        "38 g kraanwater",
        "100 g frambozenjam"
    ],
    "necessary": [
        "bakpapier",
        "keukenmachine",
        "suikerthermometer",
        "spuitzak met gladde spuitmond (8 mm)"
    ],
    "nutrition": [
        "energie 105 kcal",
        "koolhydraten 15 g",
        "natrium 15 mg",
        "eiwit 2 g",
        "vet 4 g waarvan verzadigd 1 g"
    ],
    "pageTitle": "Frambozenmacarons recept",
    "portions": "25 porties",
    "prepTime": "45 min. bereiden",
    "preparation": [
        "Teken 50 rondjes van 3 cm doorsnede met een zwarte stift op 2 stukken bakpapier. Leg het bakpapier met de getekende kant naar onderen. De rondjes zijn dan nog zichtbaar, maar het beslag komt niet in aanraking met de stift. ",
        "Doe het amandelschaafsel in de keukenmachine en maal tot fijn poeder. Voeg ondertussen in 3 delen de poedersuiker toe. Splits de eieren. Weeg 2 keer 55 g eiwit af en doe de eiwitten in twee vetvrije kommen.Meng de kleurstof met 1 deel van het eiwit, roer goed en voeg het gekleurde eiwit ongeslagen aan het amandelmeel toe. Meng tot je een dik beslag hebt. ",
        "Breng in een pan de kristalsuiker met het water op middelhoog vuur aan de kook. Kook de suikersiroop tot 118 \u02daC (dit meet je met de suikerthermometer). Begin met het eiwit kloppen als de siroop een temperatuur van 80 \u02daC heeft. Klop de rest van het eiwit met een mixer stijf. Laat de suikersiroop als deze op temperatuur is (118 \u02daC), uitbruisen. Schenk de suikersiroop in een dunne straal al kloppend met de mixer bij het eiwitschuim. Klop door tot het schuim is afgekoeld tot 50 \u02daC.Voeg 1/3 van het schuim toe aan het amandelbeslag en meng tot een geheel. Spatel de rest van het eiwitschuim er luchtig door tot je een licht \u2018taai\u2019 beslag hebt dat aan je spatel blijft hangen. ",
        "Doe het beslag in de spuitzak met gladde spuitmond. Spuit 50 rondjes van 3 cm doorsnee op 2 met bakpapier beklede bakplaten. Tik de bakplaten voorzichtig op het werkblad, zodat de grotere luchtbellen uit het beslag kunnen ontsnappen. Laat de ongebakken macarons minimaal 45 min. onafgedekt op het werkblad staan, zodat het beslag een dun \u2018huidje\u2019 krijgt.",
        "Verwarm de oven voor op 150 \u00b0C (bij voorkeur onder- en bovenwarmte in plaats van hetelucht). Bak de macarons in ca. 20 min. krokant en gaar in de oven. Zet na 10 min. bakken de ovendeur 5 sec. open. Hiermee haal je de grootste hitte en vocht weg en voorkom je dat de suikers gaan karamelliseren. Na 5 min. herhaal je het openen van de oven nog een keer. Neem de macarons na de totale baktijd van 20 min. uit de oven en laat afkoelen.",
        "Bestrijk de helft van de koekjes met de frambozenjam. Duw de andere helft van de koekjes er voorzichtig tegenaan."
    ],
    "spiciness": "",
    "tags": [
        "lactosevrij",
        "slank",
        "oven",
        "frans",
        "gebak",
        "brunch",
        "tussendoortje",
        "nagerecht",
        "moederdag",
        "pasen",
        "vaderdag",
        "valentijnsdag",
        "verjaardag",
        "lente",
        "zomer",
        "keukenmachine"
    ],
    "tips": [],
    "title": "Zelf macarons maken is niet alleen leuk om te doen, het eindresultaat is verrukkelijk.",
    "waitTime": "45 min. wachten"
}