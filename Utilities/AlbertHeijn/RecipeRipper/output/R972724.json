{
    "bakeTime": "30 min. oventijd",
    "calories": "250 kcal",
    "id": "R972724",
    "ingredients": [
        "200 g tarwebloem",
        "130 g fijne kristalsuiker",
        "8 g bakpoeder",
        "80 g volle Franse kwark",
        "2 el slaolie",
        "230 ml volle melk",
        "4  middelgrote eieren",
        "200 ml verse slagroom",
        "1  vanillestokje",
        "2 tl custardpoeder",
        "90 g ongezouten roomboter",
        "150 g cakemeel",
        "4 el poedersuiker"
    ],
    "necessary": [
        "keukenmachine",
        "quichevorm (\u00d8 28 cm)"
    ],
    "nutrition": [
        "energie 250 kcal",
        "koolhydraten 23 g",
        "eiwit 4 g",
        "vet 16 g waarvan verzadigd 0 g"
    ],
    "pageTitle": "Kruimelvlaai recept",
    "portions": "16 personen",
    "prepTime": "45 min. bereiden",
    "preparation": [
        "Zeef de bloem, 30 g suiker en bakpoeder boven een kom. Doe met de kwark, olie, 2 el melk en 1 ei in de keukenmachine en draai tot een samenhangend deeg. Neem het uit de machine, rol in vershoudfolie en leg 1 uur in de koelkast.",
        "Maak ondertussen de custard. Doe de melk en de slagroom in een steelpan met dikke bodem. Snijd het vanillestokje open en schraap met de punt van een mes het merg eruit. Doe met het stokje in de pan. Verwarm op matig vuur tot net onder het kookpunt. Roer regelmatig met een houten lepel. Verwijder het vanillestokje.",
        "Splits de rest van de eieren. Doe de eidooiers met de custardpoeder en 30 g suiker in een kom en roer met een garde. Schenk voorzichtig de hete room al roerend met een garde bij de eieren. Schenk terug in de pan en laat op laag vuur onder voortdurend roeren indikken tot custard. Dit duurt ca. 8 min. Neem de pan van het vuur. Dek af met vershoudfolie zodat zich geen velletje vormt op de custard en laat 30 min. afkoelen.",
        "Verwarm de oven voor op 180 \u00b0C. Neem ondertussen het deeg uit de koelkast en rol op een met bloem bestoven werkblad met de deegroller uit tot een ronde lap van \u00d8 34 cm. Vet de quichevorm in met wat boter en bekleed de vorm met het deeg.",
        "Doe de boter met het cakemeel in een kom en meng met uw vingertoppen tot kruimels. Meng er de rest van de suiker door. Verdeel de afgekoelde custard gelijkmatig over het deeg en verdeel de kruimels erover.",
        "Bak in ca. 30 min. in het midden van de oven lichtbruin en gaar. Laat in 2 uur afkoelen op een rooster. Serveer koud of op kamertemperatuur. Bestrooi vlak voor het serveren met poedersuiker."
    ],
    "spiciness": "",
    "tags": [
        "oven",
        "hollands",
        "gebak",
        "verjaardag",
        "keukenmachine"
    ],
    "tips": [],
    "title": "Klassieke Limburgse taart met custardvulling en knapperige kruimels met poedersuiker bovenop.",
    "waitTime": "2 uur 30 min. wachten"
}