{
    "bakeTime": "25 min. oventijd",
    "calories": "650 kcal",
    "id": "R1190600",
    "ingredients": [
        "125 g ongezouten roomboter",
        "300 g amandelspijs",
        "1 mespunt zout",
        "1  citroen",
        "3  eidooiers",
        "100 g zelfrijzend bakmeel",
        "250 g diepvries doosje met zomerfruit",
        "50 g kristalsuiker",
        "5 blaadjes gelatine",
        "500 g volle kwark",
        "100 g witte chocolade",
        "14 pakjes ruby kitkats",
        "500 g verse aardbeien",
        "150 g verse blauwe bessen",
        "150 g verse frambozen"
    ],
    "necessary": [
        "handmixer",
        "ronde springvorm (\u00d8 18 cm)",
        "bakpapier",
        "springvorm \u00f8 18 cm",
        "staafmixer",
        "lint",
        "bakring (\u00d8 8 cm)"
    ],
    "nutrition": [
        "energie 650 kcal",
        "koolhydraten 62 g",
        "natrium 160 mg",
        "eiwit 12 g",
        "vet 38 g waarvan verzadigd 20 g",
        "vezels 4 g"
    ],
    "pageTitle": "Pink Kitkattaart recept",
    "portions": "12 personen",
    "prepTime": "55 min. bereiden",
    "preparation": [
        "Verwarm de oven voor op 175 \u00b0C.",
        "Doe de boter in een kom. Snijd de amandelspijs in stukjes en voeg samen met het zout toe aan de boter. Klop met een mixer tot een egaal mengsel.",
        "Boen de citroen schoon. Rasp de gele schil boven het botermengsel. Voeg al kloppend 1 voor 1 de eidooiers toe. Zeef het zelfrijzend bakmeel erboven en roer door het beslag.",
        "Klem een stuk bakpapier op de bodem van de springvorm en vet de randen in met boter. Schep het beslag in de vorm en bak 25 min. in het midden van de oven. Neem uit de oven en laat 1 uur in de vorm afkoelen.",
        "Doe ondertussen het bevroren zomerfruit met de suiker in een pannetje en breng aan de kook. Laat 5 min. zachtjes koken en zet het vuur uit. Pureer het warme fruit met de staafmixer tot een glad mengsel. Week de blaadjes gelatine 5 min. in koud water. Knijp ze uit en meng door de nog warme fruitpuree. Meng de puree door de kwark en schenk het kwarkmengsel op de taartbodem in de springvorm. Laat 5 uur opstijven in de koelkast.",
        "Neem de taart uit de koelkast. Snijd de taart met een mes rondom los van de springvorm en neem uit de vorm. Zet, zonder bakpapier, op een mooie schaal.",
        "Smelt de witte chocolade au bain-marie of in de magnetron. Breek de kitkats voorzichtig los van elkaar.  Bestrijk de amandelcakelaag aan de buitenkant met de gesmolten chocolade en zet ca. 40 losse kitkats tegen de taart aan. Strik een lint om de taart.",
        "Zet de bakring op het midden van de taart. Steek de rest van de kitkats rechtop tegen de buitenrand van de ring. Duw ze in het kwarkmengsel tot aan de amandelbodem.  Strik ook om de kleine cirkel een lint en neem de ring weg.",
        "Smelt de witte chocolade au bain-marie of in de magnetron en schenk op de taart.  Bestrijk met een spatel de binnenkant van de kitkatcirkels ermee zodat ze goed aan elkaar blijven zitten. Verwijder eventueel het lint van de kleine cirkel. Vul de ruimte in de kitkatcirkels met aardbeien, frambozen en blauwe bessen. "
    ],
    "spiciness": "",
    "tags": [
        "gebak",
        "verjaardag",
        "bakken"
    ],
    "tips": [
        "Roze KitKat's zijn in de meeste Albert Heijn winkels te vinden bij de kassa. Niet gevonden? De taart is ook lekker met witte KitKats."
    ],
    "title": "De roze chocolade wordt gemaakt van een onlangs ontdekte cacaoboon. Hij heeft een eigen, beetje bessige smaak: lekker in een taart!\n",
    "waitTime": "6 uur wachten"
}