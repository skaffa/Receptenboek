{
    "bakeTime": "8 min. oventijd",
    "calories": "250 kcal",
    "id": "R1186304",
    "ingredients": [
        "4  middelgrote eieren",
        "100 g fijne kristalsuiker",
        "\u00bd tl zout",
        "100 g zelfrijzend bakmeel",
        "150 g ongezouten roomboter",
        "150 g poedersuiker",
        "1 el cacaopoeder",
        "2 el kirsch",
        "8 el vlaaivulling kersen",
        "125 g witte rolfondant",
        "125 g rode rolfondant"
    ],
    "necessary": [
        "mixer",
        "bakpapier",
        "staafmixer",
        "deegroller"
    ],
    "nutrition": [
        "energie 250 kcal",
        "koolhydraten 37 g",
        "natrium 95 mg",
        "eiwit 3 g",
        "vet 10 g waarvan verzadigd 6 g",
        "vezels 1 g"
    ],
    "pageTitle": "Schwarzwalder kirsch petitfours recept",
    "portions": "16 porties",
    "prepTime": "2 uur bereiden",
    "preparation": [
        "Verwarm de oven voor op 220 \u00b0C. Klop de eieren met een mixer luchtig. Voeg tijdens het kloppen lepel voor lepel de kristalsuiker en het zout toe. Blijf doorkloppen tot lichtgeel eierschuim ontstaat. Dit duurt ca. 8 min. Zeef het zelfrijzend bakmeel erboven en spatel er voorzichtig door.",
        "Verdeel het beslag over een met bakpapier beklede bakplaat. Strijk het beslag met behulp van een spatel uit tot een vierkant van ca. 40 x 40 cm. Bak in ca. 8 min. goudbruin en gaar. De biscuit is gaar als het terugveert als je er voorzichtig op duwt. Neem uit de oven en laat afkoelen. Doe de boter in een kom en klop in 5 min. luchtig. Voeg de poedersuiker in 2 delen toe en klop het geheel nog 5 min. tot een luchtige botercr\u00e8me.  Klop de cacao en kirsch erdoor. Pureer de vlaaivulling met een staafmixer.",
        "Leg de biscuit met het bakpapier naar boven op het werkblad en trek het bakpapier er voorzichtig af. Snijd er 4 vierkanten uit van 16 x 16 cm. Bestrijk elk vierkant met \u00bc van de botercr\u00e8me en vervolgens met \u00bc van de vlaaivulling. Leg de 4 plakken zorgvuldig op elkaar. Rol de twee kleuren fondant tot een lange staaf. Pak beide uiteinden vast en draai ze in tegengestelde richting in elkaar (als een twister). Verdeel weer in 2 stukken, rol uit tot strengen en draai die weer om elkaar heen. Kneed vervolgens weer tot een bol. De rolfondant is nu gemarmerd.",
        "Rol de helft van de gemarmerde fondant uit tot een lap van ca 3 mm dik en snijd er een vierkant van 16 x 16 cm uit. Leg op de plakken biscuits met botercr\u00e8me en druk voorzichtig aan. Zet 15 min. in de vriezer. Snijd de taart met een scherp mes voorzichtig in vierkante petitfours van 4 x 4 cm. Vorm van de rest van de fondant roosjes en leg die op de petitfours."
    ],
    "spiciness": "",
    "tags": [
        "oven",
        "gebak",
        "kerst",
        "pasen",
        "traktatie",
        "verjaardag",
        "kersttaart"
    ],
    "tips": [
        "Roosjes vouwen: Kneed van marsepein (of rolfondant) een peervormig rozenknopje van 1.5 cm. lang. Maak een rolletje van 1 cm dik en 10 cm lang Snijd dit in 10 stukjes. Duw de stukjes plat tot een bloemblaadje. Maak met behulp van bijv. de botte kant van een mes een \u2018vouw\u2019 in elk blaadje en vorm met je vingers aan de bovenkant van de blaadjes een puntje. Vouw vervolgens de blaadjes om het rozenknopje totdat je roos de gewenste grootte heeft. Laat elk nieuw blaadje een ander blaadje een beetje overlappen voor een zo natuurlijk mogelijk effect. "
    ],
    "title": "Groot feest, bescheiden borrel of zomaar een dag, deze feestelijke mini-gebakjes kunnen eigenlijk altijd.",
    "waitTime": "15 min. wachten"
}