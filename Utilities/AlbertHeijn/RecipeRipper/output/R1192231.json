{
    "bakeTime": "50 min. oventijd",
    "calories": "1090 kcal",
    "id": "R1192231",
    "ingredients": [
        "200 g ongezouten roomboter",
        "400 g tarwebloem",
        "1 tl zout",
        "7  henneneitjes",
        "3 el ijskoud water",
        "200 g preien",
        "3 el milde olijfolie",
        "100  yorkham",
        "1  citroen",
        "15 g verse munt",
        "200 g doperwten",
        "200 g cr\u00e8me fra\u00eeche Franse kruiden",
        "1  bos radijs",
        "1 tl mierikswortel",
        "50 g veldsla"
    ],
    "necessary": [
        "keukenmachine",
        "vershoudfolie",
        "bakpapier",
        "longdrinkglas \u00d8 6 cm ",
        "deegroller",
        "keukentouw"
    ],
    "nutrition": [
        "energie 1090 kcal",
        "koolhydraten 84 g",
        "natrium 800 mg",
        "eiwit 31 g",
        "vet 68 g waarvan verzadigd 36 g",
        "vezels 9 g"
    ],
    "pageTitle": "Homemade lentepasteitjes met ham & henneneitjes recept",
    "portions": "4 personen",
    "prepTime": "1 uur bereiden",
    "preparation": [
        "Maak het deeg. Snijd de boter in blokjes en doe samen met de bloem en het zout in de keukenmachine en maal kort tot kruimelig deeg.  Voeg 1/7 van de eitjes samen met het water toe. Laat de machine draaien tot een samenhangend deeg ontstaat. Dit duurt ca. 5 min. Neem het deeg uit de kom en verdeel in 4 gelijke porties (per 4 personen). Wikkel in vershoudfolie en laat minimaal 1 uur in de koelkast rusten.",
        "Maak ondertussen de vulling. Kook 4/7 van de eitjes 5 min. Laat schrikken onder koud stromend water en pel ze. Halveer de prei in de lengte, was onder stromend water en snijd in dunne ringen. Verhit 1/6 van de olie in een koekenpan en bak de prei 4 min. op matig vuur.",
        "Snijd ondertussen de ham in reepjes, boen de citroen schoon en rasp de gele schil. Snijd de helft van de blaadjes munt fijn. Meng de prei, ham, doperwten, het citroenrasp, de gesneden munt en cr\u00e8me fra\u00eeche en breng op smaak met peper.",
        "Verwarm de oven voor op 180 \u00b0C. Bekleed de bakplaat met bakpapier. Snijd van een ander vel bakpapier 4 repen van 5 cm in de lengte. Knip 4 stukken keukentouw van 30 cm.",
        "Bekleed de buitenkant van elk glas met vershoudfolie, dit zorgt ervoor dat het deeg niet aan het glas blijft plakken als je het bakje hebt gemaakt. Neem telkens 1 bol deeg uit de koelkast. Houd \u2153 apart en rol de rest op een stuk vershoudfolie uit tot een ronde lap van ca. 18 cm doorsnede. Zet het glas in het midden van het deeg en vorm met behulp van de vershoudfolie om het glas tot een bakje van ca. 7 cm hoog. Zet terug in de koelkast en herhaal met de rest van de bollen.",
        "Verwijder de folie van de bakjes en zet ze op de bakplaat. Vul met \u2154 van de vulling, maak een kuiltje in het midden en zorg dat de opstaande randen goed bedekt zijn met het mengsel. Leg de henneneitjes in het midden en bedek voorzichtig met de rest van vulling.",
        "Maak de deksels. Rol de rest van de bolletjes deeg uit tot rondjes van 10 cm. De deksels moeten iets groter zijn dan de bakjes. Leg op elke bakje een deksel en druk voorzichtig met behulp van je duim en wijsvinger de randen aan. Zorg ervoor dat ze goed sluiten. Maak in het midden van de deksel met een mes een gaatje van een \u00bd cm.",
        "Wikkel de repen bakpapier om de pasteitjes en knoop vast met keukentouw. Dit zorgt voor extra stevigheid tijdens het bakken. Splits het laatste ei, het eiwit wordt niet gebruikt. Bestrijk de bovenkant van de pies met het eigeel en bak ca. 50 min. in het midden van de oven goudbruin en gaar. Neem uit de oven en laat 10 min. afkoelen op een rooster.",
        "Halveer ondertussen de radijsjes in de lengte en laat evt. het loof eraan. Snijd de rest van de blaadjes munt in reepjes en pers een \u00bd citroen uit. Meng 1 el citroensap met de mierikswortel en de rest van de olie tot een dressing. Breng op smaak met peper en eventueel zout. Meng de veldsla, munt en radijs met de dressing en serveer met de pies."
    ],
    "spiciness": "",
    "tags": [
        "vooraf te maken",
        "oven",
        "frans",
        "brunch",
        "hoofdgerecht",
        "pasen",
        "lente"
    ],
    "tips": [
        "Het deeg en de vulling kun je 1 dag van tevoren maken. Bewaar afgedekt in de koelkast."
    ],
    "title": "Staat er een brunch op de planning? Dan mag dit gerecht niet ontbreken!",
    "waitTime": "1 uur wachten"
}