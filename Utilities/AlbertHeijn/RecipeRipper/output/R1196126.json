{
    "bakeTime": "25 min. oventijd",
    "calories": "520 kcal",
    "id": "R1196126",
    "ingredients": [
        "115 g hazelnoten",
        "230 g witte basterdsuiker",
        "60 ml melk",
        "40 g ongezouten roomboter",
        "60 g zelfrijzend bakmeel",
        "1 mespunt zout",
        "2  middelgrote eieren",
        "500 ml verse slagroom",
        "250 g mascarpone",
        "1 zakje klop-fix",
        "2 el cacaopoeder",
        "225 g verse frambozen"
    ],
    "necessary": [
        "bakpapier",
        "bakkwastje",
        "sateprikkers",
        "spuitzak met gladde spuitmond (1 cm)",
        "spuitzak met ronde spuitmond (2 cm)"
    ],
    "nutrition": [
        "energie 520 kcal",
        "koolhydraten 32 g waarvan suikers 27 g",
        "natrium 120 mg",
        "eiwit 7 g",
        "vet 40 g waarvan verzadigd 22 g",
        "vezels 2 g"
    ],
    "pageTitle": "Soezenkrans met hazelnootpralin\u00e9 en frambozen recept",
    "portions": "10 personen",
    "prepTime": "45 min. bereiden",
    "preparation": [
        " Verwarm de oven voor op 170 \u00b0C. Rooster de hazelnoten 7 min. op een met bakpapier beklede bakplaat. Verhit ondertussen 200 g basterdsuiker met 1\u00bd el water in een kleine pan met dikke bodem op middelhoog vuur. Roer niet! Je kunt de pan wel een beetje heen en weer schudden om de suiker gelijkmatig over de bodem te verdelen. Kwast af en toe water langs de randen om kristalliseren van de suiker te voorkomen. Laat ca. 7 min. koken tot een diepbruine karamel ontstaat.",
        " Haal de hazelnoten uit de oven, maar laat de oven aan. Prik 10-12 hete hazelnoten op sate\u0301prikkers (niet te diep, dan breken ze) en houd apart. Leg de rest van de hazelnoten terug op de beklede bakplaat. Schenk de helft van de bruine karamel over de hazelnoten op de bakplaat (let op, want de karamel is heet) en laat in 30 min. helemaal afkoelen en uitharden (praline\u0301).",
        " Verhit ondertussen de rest van de karamel in de pan opnieuw 3 min. op laag vuur. Haal van het vuur en laat enkele minuten afkoelen. Roer af en toe met een houten lepel door, de karamel moet vrij dik en taai zijn. Probeer of een hazelnoot aan een prikker door de karamel omhuld wordt en een draad trekt als je hem eruit trekt. Wacht als de karamel nog te dun is, of verwarm weer op laag vuur wanneer de karamel te dik wordt. Pas op dat het niet aanbrandt. Trek zo steeds enkele noten 1 voor 1 door de karamel. Breek de karameldraad af op 5-10 cm en zet de prikkers rechtop in een bakje, zorg dat de pieken elkaar niet raken. Herhaal tot je ca. 10 hazelnoten met karamelpieken hebt. Laat uitharden.",
        " Verwarm ondertussen voor het soezendeeg de melk met 40 ml water in een steelpan op middelhoog vuur. Voeg de boter toe en verwarm tot de boter gesmolten is. Haal de pan van het vuur en voeg het meel en zout toe. Roer door met een spatel tot het meel is opgenomen. Zet de pan terug op het vuur en roer het deeg 3-4 min. door tot je een glanzende deegbal hebt die loskomt van de randen van de pan. Neem van het vuur en leg in een kom.",
        "  Laat het deeg 4-5 min. afkoelen, roer regelmatig met een spatel. Kluts de eieren en weeg 90 g ei af. Meng het ei beetje voor beetje met een spatel (of keukenmachine met deeghaken) door het deeg tot het ei helemaal is opgenomen en je een egaal, stevig deeg hebt. Schep in een spuitzak.",
        " Teken 2 cirkels van \u00d8 15 cm op een vel bakpapier. Leg het vel ondersteboven op een bakplaat. Spuit op 1 getekende cirkel recht boven het papier 1 ring van een \u00bd cm. Spuit op de tweede cirkel 3 ringen, tegen elkaar aan. Werk oneffenheden met natte vingers bij. Bak de kransen ca. 25 min. in de hete oven tot ze gerezen, goudbruin en gaar zijn. Doe de ovendeur tussendoor niet open. Haal de soezenkransen uit de oven en laat in 30 min. helemaal afkoelen",
        "Maal ondertussen \u00be van de praline\u0301 heel fijn in de keukenmachine (of het bakje van de staafmixer). Hak de rest van de praline\u0301 grof met een mes.",
        " Houd 75 ml slagroom apart. Klop de rest van de slagroom met de mascarpone en de rest van de suiker stijf. Meng de fijngemalen praline\u0301 erdoor. Meng de klopfix door de helft van de room en schep in een spuitzak. Meng de cacao met de achtergehouden slagroom. Meng dit door de rest van de room en schep in de tweede spuitzak.",
        " Snijd de brede soezenkrans voorzichtig overlangs door. Leg de onderkant van de soezenkrans op een serveerschaal of taartplateau. Spuit er hoge toeven cacaoroom op tot de hele onderkant bedekt is. Verdeel \u2154 van de frambozen over de binnen- en buitenkant van de cacaotoeven. Leg de kleine soezenring erop, druk iets aan. Spuit \u2154 van de witte praline\u0301room in toeven rondom over de binnen-en buitenkant van de krans.",
        " Leg de bovenkant van de grote soezenkrans erop. Spuit de rest van de witte praline\u0301room in toefjes van verschillende grootte op de krans. Haal de karamelnoten voorzichtig van de prikkers. Versier de krans met de karamelnoten, de rest van de gehakte praline\u0301 en de\nrest van de frambozen. Serveer direct."
    ],
    "spiciness": "",
    "tags": [
        "vooraf te maken",
        "oven",
        "nagerecht",
        "kerst",
        "winter",
        "kerstdesserts"
    ],
    "tips": [
        "Je kunt van de hoeveelheid deeg ook 2 grote, gelijke kransen maken. Die hoef je bij stap 9 niet door te snijden, maar kun je simpelweg opstapelen. Je maakt dan geen kleine soezenring meer.",
        "Heb je geen spuitzak(ken)? Schep het deeg en de room dan in stevige plastic zakjes en knip er een punt af.",
        "Ook lekker met pecannoten, amandelen of pistachenoten in plaats van de hazelnoten. Je kunt in plaats van frambozen ook kersen gebruiken.",
        "Lijkt het maken van de karamelnoten iets te ingewikkeld? Je kunt ze ook weglaten en de krans bijvoorbeeld versieren met kerstchocolade of grofgehakte praline\u0301.",
        "De soezenkrans kun je 1 dag van tevoren bakken, helemaal laten afkoelen en dan afgedekt op een koele, droge plek bewaren. De krans is dan wel iets platter.",
        "De praline\u0301 kun je een week van tevoren maken. Dek goed af en bewaar op een koele, droge plek.",
        "Maak de karamelnoten maximaal 1 dag van tevoren, anders worden ze zacht. Verpak ze in een luchtdicht afsluitbare trommel met bakpapier erin, zo\u0301 dat ze elkaar niet raken. Dit voorkomt dat ze aan elkaar plakken. Zet ze vlak voor het serveren op de taart.",
        "De witte praline\u0301room en cacaoroom kun je 1 dag van tevoren maken en alvast in 2 spuitzakken scheppen. Bewaar in de koelkast tot gebruik."
    ],
    "title": "Deze soezenkrans is dankzij het luchtige soezendeeg, de romige vulling en de knapperige pralin\u00e9 al een kerstfeest op zich.",
    "waitTime": "30 min. wachten"
}