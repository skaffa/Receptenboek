{
    "bakeTime": "2 uur oventijd",
    "calories": "1150 kcal",
    "id": "R1196074",
    "ingredients": [
        "5 l koud water",
        "100 g zeezout",
        "100 g kristalsuiker",
        "2  citroenen",
        "3  laurierbladen",
        "1 el peperkorrels",
        "4  middelgrote uien",
        "2.5 kg kalkoenen",
        "200 g ongezouten roomboter",
        "\u00bd tl versgemalen peper",
        "5  elstar-appels",
        "2 el milde olijfolie",
        "2 el Souq Midden-Oosterse ovengroente kruidenmix",
        "1 el tarwebloem",
        "\u00bd  kippenbouillontablet",
        "250 ml heet water",
        "180 ml appelcider",
        "100 g gedroogde pruimen",
        "\u00bd el appelciderazijn"
    ],
    "necessary": [
        "soeppan van minimaal 7 liter",
        "braadslee of ovenschaal (30 x 35 cm)",
        "keukentouw"
    ],
    "nutrition": [
        "energie 1150 kcal",
        "koolhydraten 38 g waarvan suikers 31 g",
        "natrium 1400 mg",
        "eiwit 84 g",
        "vet 72 g waarvan verzadigd 36 g",
        "vezels 6 g"
    ],
    "pageTitle": "Kalkoen met appel, pruimen en appelcidersaus recept",
    "portions": "4 personen",
    "prepTime": "45 min. bereiden",
    "preparation": [
        " Breng een grote pan met \u2155 van het koude water aan de kook. Voeg hier het zeezout en de suiker aan toe. Roer door tot het zout en de suiker zijn opgelost. Haal van het vuur en giet er de rest van het koude water bij. Boen de citroenen schoon en snijd in dikke plakken. Voeg ze samen met de laurier en peperkorrels toe en roer goed. Snijd de helft van de ongepelde uien in kwarten. Snijd eventuele overtollige stukjes van de kalkoen, zoals de nek. Bewaar de afsnijdsels in een luchtdichte bak in de koelkast tot gebruik. Doe de kalkoen in de pekel. Zorg dat de kalkoen onder de pekel staat, druk eventueel aan met zware borden. Doe de deksel op de pan. Zet in de koel\u00adkast en laat minimaal 8 uur (of 1 nacht) staan. ",
        " Haal de kalkoen en de uien uit de pekel en spoel onder koud stromend water het zoute water eraf. De rest gebruik je niet. Laat op kamertemperatuur komen. Dep de kalkoen droog. Verwarm de oven voor op 200 \u00b0C.",
        " Meng de boter met de gemalen peper. Ga voorzich\u00adtig met je vingers vanaf de hals onder het vel, over de borst en rug van de kalkoen, cree\u0308er zo ruimte tussen het vel en het vlees. Neem steeds een beetje boter en vul zoveel mogelijk ruimte onder het vel hiermee.",
        " Snijd de appels elk met schil in 8 parten. Doe de ongepelde uien uit de pekel en 8 parten appel in de kalkoen. Verdeel de rest van de parten appel over de braadslede. Leg de kalkoen met de borstzijde onderop op de appels. Bind de poten samen met keukentouw. Dek de kalkoen af met aluminiumfolie en bak ca. 2 uur in de oven. Keer de kalkoen halverwege om, lepel flink wat braadvet onder uit de schaal over de kalkoen en dek opnieuw af met aluminiumfolie. Haal de laatste 10 min. het folie van de kalkoen en rooster tot ook de borst goudbruin is.",
        " Controleer of de kalkoen gaar is door in een poot te prikken met een scherp mes. Als het vocht dat eruit stroomt helder is, is de kalkoen gaar. Laat afgedekt met aluminiumfolie en een theedoek erover nog 30 min. rusten.",
        " Ga ca. 45 min. voor het serveren verder met de saus. Snipper de rest van de uien. Verhit de olie in een koekenpan op middelhoog vuur en bak de ui 5 min. Bak de afsnijdsels van de kalkoen en de specerijenmix 3 min. mee. Schep af en toe om. Strooi de bloem erover en bak 2 min. Los ondertussen het halve kippenbouillonblokje op in het hete water. Giet de appelcider en de bouillon erbij. Snijd de helft van de pruimen grof en voeg alle pruimen toe aan de saus. Breng de saus aan de kook en laat 10-12 min. zachtjes, zonder deksel, inkoken tot een gebonden saus. Zet het vuur uit, haal de afsnijdsels uit de saus en roer de azijn erdoor. Proef en breng eventueel verder op smaak met zout of peper.",
        " Snijd de kalkoen aan. Snijd eerst een poot van de kalkoen en daarna de borst van die kant van de kalkoen. Snijd de borst in plakken. Snijd de vleugel van de kalkoen. Draai de kalkoen om en doe hetzelfde met de andere zijde van de kalkoen.",
        " Schep de appels op een grote schaal en leg de stukken kalkoen erop. Roer de aanbaksels in de braadslee los en giet in de saus. Schenk de saus in een kan en serveer bij de kalkoen."
    ],
    "spiciness": "",
    "tags": [
        "oven",
        "hoofdgerecht",
        "kerst",
        "kerstdiner"
    ],
    "tips": [
        "Van het overgebleven kalkoenkarkas kun je soep trekken.",
        "Lekker met een glas Codorni\u0301u Clasico Brut. ",
        "De rest van de appelcider is lekker bij de borrel. Of je kunt het gebruiken voor de appelciderdonuts. Vind het recept hiervan door te zoeken op 1196055 op Ah.nl"
    ],
    "title": "Appel, venkel, pruimen en appelcider: deze kalkoen heeft letterlijk een fris en fruitig jasje gekregen. Het beste van de winter komt in dit kersgerecht samen. Nu de sneeuw nog!",
    "waitTime": "8 uur 30 min. wachten"
}