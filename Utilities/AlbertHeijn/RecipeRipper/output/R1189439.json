{
    "bakeTime": "1 uur 5 min. oventijd",
    "calories": "520 kcal",
    "id": "R1189439",
    "ingredients": [
        "\u00bd  citroen",
        "1  middelgroot ei",
        "350 g tarwebloem",
        "175 g witte basterdsuiker",
        "2 tl bakpoeder",
        "\u00bd tl zout",
        "1 tl vanille-extract",
        "250 g ongezouten roomboter",
        "150 g speculaas",
        "6  Goudreinette appels",
        "2 tl kaneel",
        "3 el custardpoeder",
        "3 el bruine basterdsuiker",
        "60 g rozijnen",
        "100 g abrikozenjam"
    ],
    "necessary": [
        "vershoudfolie",
        "bakpapier",
        "springvorm (\u2205 24 cm)"
    ],
    "nutrition": [
        "energie 520 kcal",
        "koolhydraten 71 g",
        "natrium 160 mg",
        "eiwit 6 g",
        "vet 23 g waarvan verzadigd 14 g",
        "vezels 3 g"
    ],
    "pageTitle": "Appeltaart gemaakt met speculaas, appels, kaneel, custard, rozijnen en abrikozenjam. recept",
    "portions": "12 personen",
    "prepTime": "25 min. bereiden",
    "preparation": [
        "Rasp de gele schil van de citroen en klop het ei los. Doe de rasp met de helft van het ei samen met de bloem, witte basterdsuiker, het bakpoeder, zout, vanille-extract en de boter in een kom. Kneed er een samenhangend deeg van. Kneed vooral niet te lang: zodra je een bal van het deeg kunt vormen, is het goed. Verpak het deeg in vershoudfolie en laat het minimaal 1 uur rusten in de koelkast.",
        "Verwarm de oven voor op 180 \u00b0C. Vet de springvorm in met wat boter en bekleed de bodem met een stuk bakpapier. Kneed het deeg nog kort door en rol \u00be van het deeg uit tot een dikte van 4 mm. Bekleed hiermee de bodem en zijkant van de springvorm. Verkruimel de speculaas (isolatielaagje). Verdeel het isolatielaagje naar keuze over de bodem.",
        "Snijd de appels in partjes. Doe de appelpartjes in een kom en meng deze met de kaneel, het custardpoeder en de bruine basterdsuiker. Voeg als alles goed gemengd is de rozijnen toe en doe de appelvulling in de taartvorm. Druk de appelvulling stevig aan, dit is erg belangrijk. ",
        "Rol het overgebleven deeg uit tot een dikte van 4 mm en snijd er stroken uit van ongeveer 2 cm. Verdeel deze over de taart. Bestrijk het deeg met de rest van het ei en bak de appeltaart in 65-80 min. goudbruin. Bedek de taart met aluminiumfolie als deze te donker wordt. ",
        "Laat de taart volledig afkoelen voordat je de springvorm verwijdert. Doe de abrikozenjam in een steelpan en verwarm deze al roerende. Bestrijk de afgekoelde appeltaart voor een mooie glans met de warme abrikozenjam. Serveer de appeltaart met opgeklopte slagroom."
    ],
    "spiciness": "",
    "tags": [
        "hollands",
        "gebak",
        "verjaardag",
        "herfst",
        "winter",
        "bakken"
    ],
    "tips": [
        "Indien je oven beschikt over de functie \u2018alleen onderwarmte\u2019, gebruik die dan de laatste tien minuten zodat de bodem echt goed gaar is. ",
        "Niets is zo vervelend als een appeltaart met een zompige en ongare bodem. Verdeel omdat te voorkomen, voordat de appelvulling in de vorm gaat, een \u2018isolerend\u2019 laagje over het deeg op de bodem, zodat het vocht uit de appels niet direct op het deeg komt. "
    ],
    "title": "Uit de Bakbijbel van Rutger van den Broek",
    "waitTime": ""
}